 Capitol .lxx.
De la cura de hermafrodozia.
 Hermafrodozia en les homes es segon dos manieyras: la una es quar o appar en aquo que siec l’espazi en la codena de testiculs, en aquel que es entre dos testiculs figura quar cunh de femna en la qual so pels.
E alcunas veguadas de aquel corr urina le qual es en la codena dels testiculs.
 Mays en las femnas es una specia: e es que·l conh de la femna sobre le pentenilh es ayssi cum dos testiculs de home un pauc de tot yminiheys a la partida deforo ayssi cum le perpucii de home e dos testicols.
 E la curacio es de tres specias: de dos dels homes e de una specia de las femnas.
E es que cove que tu inscidas aquelas carns ajustadas entro que efuga la emprecio de aquela, e aprop que cures aquelas am curacio de las autras plaguas.
E en la segonda specia dels homes de la qual yeys urina la qual es en la codena dels testiculs, no es curacio ni opperacio en lu.
