de la forcelle
Li forcele ne puet desaluer dou costeit dedens la continuation de li et dou pis, et est desaluee aucune fois au defuer, et bien le sent on.
Et li restauration si est que li malaides gise sovin sor son dos, et estende ses bras;
et puis presse le leu forment a ta palme, et elle revenra;
puis met sus l’emplaustre et lou bendeil, et l’estraint;
et li chiez qui est devers lou coute ne puet desaluer;
se poc non, et se il desalue aucune fois, si le ramoinne a son leu, si com nos avons dit;
puis met sus l’emplaustre et le bendeil, et l’estraint, et coumande au malaide qu’il se repose tant qu’il soit sanez;
et ensi meisme est ramenez li chiés de l’espale, quant il est desevrez de son leu.
