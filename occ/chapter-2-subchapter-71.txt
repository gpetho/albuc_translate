 Capitol .xxi.
De lentinge e de carn eminent per causas de las femnas.
 Lentige fort leu es ajustada sobre causas naturals entro que es etressat e es fayt leg le reguardament; e alcunas veguadas es magnificada en alcunas femnas en tant entro que es spandit ayssi cum en les homes e perve entro al coito.
Adonc cove que tu tenguas la superfluitat de lentinge am la tua ma o am unci e inscidas.
E no ultimes en inscizio, majorment en le preon de la razit, per so que no endevengua flux de sanc.
E aprop cura aquela am curacio de las plaguas entro que sia sanada.
Mays carn nascuda es carn que nays en le horrifici de la mayre entro que umple aquel, e fort leu es eyssit a las partidas deforo segon semblansa de coa (e per aquo alscus primiers appelero aquo “malautia caudada”); donc cove que nos inscidam ayssi cum inscidem lentinge, e curem aquela entro que sia sanada.
