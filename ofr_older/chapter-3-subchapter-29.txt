de la dislocation des dois de la main  
Aucune fois sont desaluez li doi de la main a chescune part, aucune fois au dos de la palme ou au ventre;  
adonques estent le doi, et boute la dislocation a tes pouchés tant qu’il reviegne, puis sostien lou chief dou doi, et le pent vers la partie ou il est desjoins;  
et le laisse .ij. jors, et puis le met igal celui jor; et de nut le lie, si com nos avons dit, et lou deslie de jor, et lou fai movoir, et le relie la nut; et fai ce sovent, tant qu’il soit estroit,  
et tout ausi fai, se il est desaluez au ventre de la main, et fai si com tu as fait ci devant, tant qu’il soit sanez; et tout ausi fai, quant il est desaluez d’autre part.  
