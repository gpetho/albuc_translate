Quant enfleure vient en aucun membre et est curee par medicines et oiles et emplastres, et il n’est mie sanez, adonques li fai cauteres sus le membre selonc la grandour et la petitece dou membre; et soit li cauteres un poc entrans en l’espés dou keur; puis le cure d’oignemens tant qu’il soit sanez.
Et aucune fois fait on cautere et a la main et au piet et au dos, a l’issue dou nerf que muet le membre, et ensi si est ostee li enfleure; et toutevoie ne s’en entremette nuls s’il n’est conoissans des membres et des issues des ners movans lou cors.
