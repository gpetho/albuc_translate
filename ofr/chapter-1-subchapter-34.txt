de la cure des emorroydes
Quant les emorroydes sont ou fondement, ou une ou plusors, et sont ancienes et sont de grosses humors froides et moistes corrumpues, et sont curees si com nos avons dit en divisions, et il ne profite mie, si fai cauteres:
III sus l’espine dou dos, celi qui est tout defuers desoz almecdate poc et poc en triangulant, et I cautere desoz la boude II dois;
et se tu penses que ses estomac soit refroidiez, et li viande ne cuise, et on voit enfler la faice, adonques li faice on I grant cautere sus le stomac, si com il est devant dit, et I autre sus le foie, et I autre sus la mice a tout le cautere clavile;
et laisse le cautere overt lonc tens.
Aprés cure le leu tant qu’il soit sanez.
