dou cors des larmes
Quant les larmes des eulz sont ancienes et acostumees et sont sus les voines, ou delez les arteres que sont en l’aparance dou chief defors; et on voit que c’est des superfluitez froides fleumatiques, adonques li fai le cautere que j’ai dit en l’encomencement de l’awe dessendant as eulz: .i. cautere emmi le chief, et .ij. cauteres sus les .ij. temples, et .ij. cauteres ou haiterel desoz les .ij. os; et s’il i a besoigne plus, si le cauterize saigement desus le sorcil a tout .i. petit cautere.
