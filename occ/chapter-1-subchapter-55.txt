 Capitol .lv.
De cauterizacio de albati accidentz al cors.
 Quan en le cors so espellitz albati, e so pustulas fendas las quals so feytas de materias grossas corruptas; donc cove al comensament cum apareyso, que sia cauterizat sobre tot cap de la fistola am cauteri subtil am fustz de mirt, la extremitat del qual es estenduda am foc; o am razitz de erestologia longua; o am cauteri lentecular.
E alscunas veguadas es cauteri ademamil al comensament de la sua expulcio segon aquesta manieyra; e no so cregudas, e es disrumpuda la superfluitat fazens aquels, et sana de aquels.
Mays empero cove que aquo sia fayt aprop evacuacio am fleubotomia.
