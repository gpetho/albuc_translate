 Capitol .xix.
De cauterizacio de fistula en la boca.
 Quan en la razit de uvula o en le paladar o en las razitz de las dentz endeve apostema e aprop fa brac, e aprop es rompuda, e aprop es antiquada, e corr brac e es fayta fistula, e aprop tu curas aquela e no aprofieyta a curacio, lahoras cove que tu igniscas cauteri segon la quantitat que sia receubuda en la fistula, e aprop met aquel ignit en le trauc de la fistola, e te la tua ma entro que pervengua le ferr ignit al preon de lu, e al derier de lu fazen aysso una veguada o dos; e aprop cura aquel am aquo que nos havem dit de la curacio entro que sia sanat.
E donc si la sania es abscindita e es sanat, bo es; e sino, lahoras es necessari de descubrir le loc e hostar le os corrumput segon que vindra en son capitol.
