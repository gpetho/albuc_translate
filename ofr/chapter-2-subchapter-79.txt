de percier lou fondement
Maint enfant naissent qui n’ont mie le fondement perciet, ains l’ait estoupeit uns subtilz syfac:
si covient donques a la baile qu’ele perce celui syfac a son doit, et ne lou perce mie de spatumile agut, et garse le lacement qu’elle ne le touche;
puis met sus lainne moillie en vin et en oile, puis la cure d’oignement tant qu’il soit sanez.
Et se tu doutes qu’il ne restoupe, si met ou pertus une caine de plonc, et li laisse mains jors, et soit ostee quant li enfes vuet aler en chambres.
Et aucune fois vient cist estoupemens de soudement de plaie ou d’aposteme;
si covient coper celui soudement:
si soit curez, si com nos avons dit de la caine de plonc.
