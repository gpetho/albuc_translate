Â¶ De modo cauterizandi in incaeptine Gibbositatis.
Caput XLV.
Multotiens accidit haec aegritudo infantibus paruis.
Et signum incaeptionis eius in pueris est: quod accidit super eum strictura in anhelitu apud eleuationem, et motum: et inuenis in ultima spondilium Dorsi et nodorum eius, quod iam incaepit eminere super reliquos spondiles.
Cum ergo uides illud, et uis facere illud, tunc cauteriza ipsum cum cauterio quod sit circulus secundum hanc formam.
Et capiat cauterium super omnem partem spondilis aequaliter: et si uis cauteriza in circumitu spondilis cum cauterio puncti duas lineas, aut tres: et sint puncta propinqua adinuicem.
Deinde cura locum, donec sanetur cum eo quod diximus.
Et caue, ne administres cauterium in gibbositate, quae fit in spasmo nerui.
