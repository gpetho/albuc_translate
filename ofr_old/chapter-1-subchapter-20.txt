dou movement des dens
Quant les gencives sont mollifies par moistor et les dens muevent, et tu le cures per medicines et ceu ne vaut, adonc met le chief dou malaide en ton sain; aprés eschaufe le cautere dont li forme venra ci aprés en teil maniere que tu mettes une cainne sor le dent; et met dedens le cautere chaut hastanment, et tien tant ta main que li malaides sente la chalor venant a la racine dou dent; aprés lieve ta main et rencomence le cautere selonc ta volenteit; aprés emplisse li malaides sa bouche d’awe salee, et la teigne une houre et raiche fuers.
Et en teil maniere li dens qui estoit movans si est confermez, et li gencive mollifie restrainte, et li moistors corrumpue sechie.
