 Capitol .xxv.
De reduccio de la dislocacio de la furcula e de la extremitat del muscle.
 Furcula no es dislocada del latz dedintz per la sua continuacio am le pietz; e alcunas veguadas es dislocada a la partida defora, e aquo es declarat al sentiment.
E la restauracio de lu es que·l malaute jagua sobre le sieu dos e extenda les sieus brasses.
E aprop coarta le loc am la tua palma am fort coartacio, quar ela retornara.
E aprop pausa sobre aquela emplastre e pulvils e strenh aquela.
Mays la extremitat de aquel que siec le coyde e·s continuat am aquel, no es dislocada en alcun dia; lahoras cove que sia reduzida e engualhada segon que havem dit e segon que es a tu aparelhat.
E aprop pausa sobre aquela emplastre, e pulvils, e extrictura, e comanda al malaute adherir a trenquilitat e a repaus entro que sia sanat.
E am aquesta meteyssa curacio es reduzida la extremita del muscle quan es separada del sieu loc.
