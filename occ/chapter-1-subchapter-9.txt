 Capitol .ix.
De cauterisacio de parazili e de mollificacio de tot le cors.
 Cove que tu procesiscas en mondificacio del cap am jerras e am aquo que havem dit; e aprop ras le cap del malaute, e aprop cauteriza aquel am cauteri en le mieg loc del cap, e am cauteri sobre totz les corns del cap, e am cauteri sobre la deriera partida de lu, e am tres cauteris sobre les spondils del col.
E si es necessari en la malautia de mollificacio del cors de trops aquel e les malautes tollerantz e la malautia es fort, lahoras cauteriza aquel am quatre cauteris sobre les spondils del dos, e dererament am cauteri entro que sia comborit de la codena mot de lu, e aleva la tieua ma.
E aprop cura aquel entro que sia sanat, e aquest sia cauteri olivar.
