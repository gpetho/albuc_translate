 Capitol .vi.
De cauterizacio de turtura.
 Turtura la qual es curada e am cauterizacio no es sino de las specias las quals veno per flecma, segon que havem dit en las divisios de las malautias.
Esquiva cauterizacio de la specia que endeve per siccacio o per spasme del nervi.
Quan tu curas aquela specia de turtura am jerras e capipurgi e guarguarismes, e no comfereys la tua curacio, lahoras cove que tu cauterizas le malaute am tres cauteris: la i deves la razit de la aurelha, eÂ·l segon un petit dejos le sieu templar, e le ters deves la conjunccio de doas labias.
E pausa lo tieu cauteri per le contrari de la partida malauta, quar mollificacio no ve sino en la partida que apar sana.
E la forma de cauterisacio es que cauterizas aquel am le cauteri en le dreyt de la extremitat de la aurelha pus sobirana un petit sobre le corn del cap, e en le templar autre, la longuesa del qual sia segon la longitut del dit pous, e depausa la tua ma am cauteri entro que sia comburida la quantitat de la maytat de la specitut de la codena.
E aquesta es la forma del cauteri, e es specia del cutellari, la forma del qual es denant mesa.
Mays empero pus subtil es que aquel un pauc ayssi co vesas; e cove que cotel en lu de superflua groceza un pauc.
E aprop cura le loc am aquo que es denant procezit entro que sia sanat.
