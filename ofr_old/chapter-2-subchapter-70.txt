des hermofrodites
Hermofrodie est selonc II manieres as homes: l’une si est que entre les II coions apert ausi com li figure de la nature d’une femme, ou il ait poil, et aucunes fois en cort li urine.
Et li autre maniere si est en femmes, et ait sus lou poignil ausi com une verge et II coions.
Et li cure de l’ome et de la fame si est que tu copes les chars ajostees toutes, et les cure si com autres plaies; en la seconde maniere, des homes dont li urine saut par lou cuir des coions, si n’a point de cure.
