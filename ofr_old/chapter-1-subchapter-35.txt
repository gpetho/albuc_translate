de la charnositeit qui est nommee «thelul»
Quant tu copes althelul, si eschaufe le cautere qui semble I raseur, et puis le met tout embraseit sus cel althelul copeit; et i laisse tant ta main que li cauteres viegne a la naissance de la voine, de coi li sans cort; fai ceu une fois ou II, et s’il i a mout d’althelul, si cauterize chaicun si com nos avons dit; aprés les cure d’oignemens profitans tant qu’il soient sanez; et se tu cauterizes d’un cautere grant sus alchatim, si avra plus grant aide.
