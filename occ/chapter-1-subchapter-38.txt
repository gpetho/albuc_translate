 Capitol .xxxviii.
De cauterizacio de la vesica.
 Quan accideys en la vesica debelitat e mollificacio per freg e per humiditatz ayssi queÂ·l malaute la urina no retengua, lahoras cauteriza aquel en la partida pus dejos sobre la vesiqua, la hon comensan les pels del pentenilh, e cauteriza am un cauteri en la partida dreyta, e am autre en la senestra de lu.
E sia la longitut de quascun cauteri segon la cantitat dels not del pous; e cauteriza aquel am cauteri en la partida pus bassa del dos, o am dos cauteris si es necessitat.
E sia cauteri clavilh segon que es procesit.
