Maintes fois vient ceste maladie as petis enfans, et li signes de l’encomencement si est qu’il ont estroite alainne quant il se lievent, et paor; et tu trueves en la derriene espinee dou dos et en nous l’apparance qui vient sus les autres espinees.
Quant tu vois ceu et tu le vues curer, si le cauterize au cautere de celcle selonc ceste forme.
Si que li cautere porpreigne chescune partie de l’espinee egaument.
Et se tu vues, si cauterize entor l’espinee au cautere poignant II lignes ou III, et soient li poins pres l’uns de l’autre.
Aprés cure le leu tant qu’il soit sanez selonc ceu que nos avons dit, et warde que tu n’amenistrer cautere en gilbositeit qui soit en spame de nerf.
