de la toust
Quant tous et maladie de pormon sont de moistors froides, et li malaides nen ait fievre ne sechor, et est li maladie anciaine, se li fai ij cauteres sus la forcele en leus vuis; et .i. autre cautere emmi le pis entre .ij. mameles; et soit li cauteres qui est apelez «clavile» selonc la forme qui est devant dite.
Et se tu vues, fai cautere en poignant a tot le cautere qui est apelez «poins» de coi li forme est ci devant en la maladie des oreilles; et soient li poins jusc’a .xxx., ou enqui entor. Aprés cure le leu selonc ceu qui est devant dit, et soit li cauteres a .iij. rains selonc ceste forme:
Et por ceu sont li cautere plus legier, por ceu que tu en fais .iij. a cop.
