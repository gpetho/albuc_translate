et se tu lou vois de fusse color ou noir ou dur, si que li malaides ne lou sent, si n’i touchier point, car c’est chancre; et s’il est declinans a blenchor, et il i a moistor, si i giete l’oncine, et lou fent d’un spatumile subtil, et lou delivre d’une part et d’autre; et se li sans te vaint a ton ovraige, si met sus vitriole broiet tant qu’il soit estainchiez, puis revien a ton ovraige tant que tu traies tout fuer; puis leve lou leu d’aisil et de seil, et le cure d’autres cures tant qu’il soit sanez.
