 Capitol .xxix.
De la curacio de dislocacio dels ditz.
 Alcunas veguadas so dislocatz les ditz a tota partida.
E quan es dislocat alcun dit de aquels al dos de la palma o al ventre de lu, lahoras sten le dit e impelleys la dislocacio de lu am les tieus pouses, entro que retorne.
E aprop sostenta le cap del dit, e suspen aquel deves la part a la qual es dislocat, e layssa aquel per dos dias.
E aprop suspen aquel e exten aquel entro que dreyt sia engualhat en aquel sieu dia.
E quan sira noyt, lia aquel segon aquela narracio, e no cesses desliar aquel en le dia e exercitar am movement, e lia aquel en la noyt; e fay aquo per alcus dias entro que sia streyt.
E fay semblant am aquo, si es dislocat al ventre de la ma, e lia aquel ad aquela partida e fay am aquo la tieua primiera operacio, entro que sia sanat.
E semblantment fay am aquo quan es dislocat a las autres partidas.
