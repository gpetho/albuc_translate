 Capitol .lxviii.
De mollificacio de la codena dels testiculs.
 Motas veguadas la codena dels testiculs en alcus homes es mollificada per aysso quar las carns que so entre aquela son mollificadas, e es fedat le reguardament de lu.
Adonc necessari es ad aquel que es preguat en la curacio de lu que fassa jazer le malaute segon le sieu dos, e enscida tota la codena la qual es mollificada sobre la codena natural; e aprop que ajuste doas labias am la sutura.
E si vols, cus en le comensament la superfluitat de la codena mollificada am tres cozeduras o quatre e am ferma sutura.
E aprop inscideys entre las suturas; e aprop cura per curacio de las autras plaguas entro que sia sanat e caian les fiels.
