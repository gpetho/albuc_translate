de la dolor dou dos
Quant dolor vient au dos, ou par cheoir ou de percussion ou par trop grant evacuation, ou par semblans de matiere espandue froide, a nule de ces semblances ne vaut cauteres, fuer que a celi qui vient de infusion de froide matiere.
Il covient c’aprés ceu que li malaides est voidiez de pilules fetides ou d’autres semblans, que on li faice sus lou dos, lai ou li dolor tient, trois lignes signies d’enche, et en chescune ligne .v. cauteres ou plus selonc la vertut et la quantiteit que li malaides puet soffrir; et soit fait li cauteres selonc le cautere qui est apelez «poins»; et se tu vues, fai .iij. cauteres ou .iiij. au cautere clavile moien selonc ceste forme:
