 De curacio del cul del enfant no-perforat.
 Motz enfantz naysso e les culs de lu no so perforatz, les quals ya ciphac subtil e opilat.
Adonc cove a la matrona que perfore am le sieu dit aquel ciphac; e sino, perfora aquel am spatum agut, e guarda se que no toque le lacert.
E aprop pause sobre aquel lana enfusa en vi e oli; e aprop cura aquel am enguent entro que sia senat.
Mays si temes que sia opilat, lahoras pausa en le trauc una canula per motz dias, e osta la quan le enfant voldra degerir.
E ja accideys oppilacio del cul per consolidacio de plagua o de apostema; adonc cove que aquela consolidacio sia inscidida, e aprop sia curada am aquo que avem dit de la curacio e del plom.
