de l’enfleure des piez
Quant li piez sont enflez a celui qui est ydropique, et sont plain d’awe citrine, il covient que tu cauterizes sus le dos dou piet entre l’auriculaire et l’anulaire; et lieve ta main avec le cautere sens torner. Et n’entrer mie trop em parfont, ensi sarrait fuers li awe citrine, et soit li cauteres selonc cest forme:
Aprés fai sus .ij. jambes .ij. cauteres en chescune jambe a la pointe dou cutellaire; et soit li cauteres dou lonc, l’un desoz le genoil devant et l’autre defuers, enmi la jambe; et laisse les cauteres aovers longement sens curer, que li awe en isse; aprés le cure des autres cures que nos avons dit.
