 Capitol .xlvi.
De las formas del sturmentz necessaris en seccio e perforacio.
 De aquels so las formas dels intromesas, e so de tres specias, que de aquels es alcu gran, e de lor es migier, e de lor es petit.
La forma de intromes gran es aquesta:
 La forma de intromes migier es aquesta:
 La forma de intromes petit es aquesta:
 Sian faytz de ferr, de alfulud, de extremitatz cayradas decentment, per so que festino le intrament en les apostemas.
E aquestas so las formas dels experientz, e son nompnatz albered, e un de aquels es apelat berid.
E so de tres especias, quar de lor es gran, migier e pauc.
 La forma de experient gran, forma de lu:
 La forma de experient migier, forma de lu:
 La forma de experient pauc, forma de lu:
 Conveneysso que sian per aquels apostemas e exituras e fistulas e bubos per so que entre aquelas so dels osses e de autras causas.
E so faytz redontz, grosses, leons, ayssi cum grans agulhas am las quals son cosidas las selhas, e son faytas de eram citri, o de eram o de ferr, o de argent, E las milhors so quan so faytas de eram citri.
E son faytz les experient de plum negre, les quals se acordan que per aquels sian ubertas las fistulas en la conquavitat de las quals so reflexios, que sian reflectidas am la sua levitat am aquelas refleccios.
E so de tres specias, quar alcus de lor so loncs, e dels autres migiers, e dels autres breus, segon la quantitat del ample de la fistula e de la strictura de lu.
 Forma del experient gran de plom:
 Forma del experient migier de plom:
 Forma del experient petit de plom:
 Las formas dels oncis so de motas specias, quar de aquels so alcus simples, als quals es una curvitat solament, e so de tres specias: grans, paucs e migiers.
E de lor so uncis orps, e so de tres specias.
E de aquels so uncis haventz doas curvaturas, e so de tres specias.
E de lor so haventz tres curvaturas, e so de tres specias.
E totz aquetz so necessaris en lor loc.
Forma de unci simple gran, forma de lu:
 Forma de unci simple migier:
 Forma de unci simple pauc, forma de lu:
 Forma de unci orp gran:
 Forma de unci orp migier, forma de lu:
 Forma de unci orp pauc, forma de lu:
 Forma de unci gran havent dos curvaturas:
 Forma de unci migier havent dos curvatas:
 Forma de unci pauc havent dos curvaturas:
 Forma de unci gran havent tres curvaturas:
 Forma de unci migier havent tres curvaturas:
 Forma de unci pauc havent tres curvaturas:
 E aquestas so las formas dels scalpels am les quals son seccatz e scorjatz les nodes e le apostemas, e so de tres specias, quar de aquels es gran, migier, e pauc.
 Forma de scapel gran:
 Forma del scapel migier:
 Forma de scapel pauc:
 Las extramitatz de aquels am les quals es fayta seccio so agudas e las autres extramitatz so no-agudas, e no so pausadas en tal manieyra, sino per que sia fayt juvament en la excorjacio dels nodes la temor de inscizio de vena o de nervi, e per aquels sia sanat le malaute e atrobe tranquilitat un petit per la adustio la qual atroba deves la excoriacio del apostema.
 E aquestas son las formas de almagidas, e so de tres specias: gran, migier e pauc, ayssi cum veyras.
 La forma de magda gran:
 Forma de magda migier:
 Forma de magda pauc:
 Sian faytas de eram e so semblantz de ray am le qual e fayt alcofol.
E es en la extramitat lada punctada am spatum occultada e en aquela corr a las partidas dedintz e defora, quan tu vols, ayssi cum veses.
Las formas de spatimis, les quals so amaguatz entre los ditz deves la perforacio dels apostemas e no les percebo les malautes, e so de tres specias: gran, migier e pauc.
E aquestas so las formas de aquels:
 Las formas de ventozas am las quals es abscindit le flux del sanc, e so de tres specias; gran, migiera e pauca; las formas de lu:
 Sian faytas de eram citri, redondas am alcuna longitut , e sian subtils.
E cove que sian aquestas specias de ventosas deves tu grans, migieras e paucas, per so que per aquelas abscindas flux de sanc am velocitat en necessitat, e lahoras quan a tu primieyrament no es medicina.
Enpero no uses de aquelas ad abscidir sanc en tot loc del cors, e non uses sino en locs carnoses, ayssi cum en les lacertis de las cambas e de las coyssas, e en les lacertz dels brasses, e de las mamillas e del ventre e dels engonars, e semblantz a lor dels lacertz carnoses humitz.
E alcunas veguadas son faytz de aquels strumentz autres petitz semblantz scorsas de fisacs segon aquesta forma; per les quals lo sanc es abscindit quan es fayt per fleubotomia, o deves inscizio de vena o de arceria.
E alcunas veguadas son faytas redondas segon aquesta forma:
