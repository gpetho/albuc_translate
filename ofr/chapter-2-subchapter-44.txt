de la grosse gorge
Cist apostemes est apelez «hernie de gorge», et est uns grans apostemes en color d’une jaisse, et est molt en femmes;
et est selonc II manieres:
naturez, et accidens;
ou natureil n’a point d’engien.
Et li accidens est selonc II manieres, de coi l’une est semblans a gras nous, et li autre maniere est semblans a aposteme qui vient de nous d’artere;
et il i ait paour, et ne covient mie ovrer de feir fuers que en celi qui est petite, et le prueve et cerche a tout l’intromissoire:
se tu le trueves ausi com I nout gras, et ne pent a nulle voine, si le cope, si com on cope les nous, et le trai a tout sa coife, s’il en i a point;
et encerche bien tot, et le cure si com il covient, tant qu’il soit sanez parfaitement.
