 Capitol .xxxiiii.
De curacio de dislocacio dels ditz dels pes.
 Cove que aquel quâ€™es dislocat sia engualhat am pauca extencio ses trebal; e aquo que no es dificil, abantz es leugier.
Mays si la dislocacio es en alcus nozes del dos del pe, lahoras cove que fassas cezer le malaute le sieu pe sobre loc engual de la terra o sobre taula, e sia estant ayssi cum si anava.
E aprop tu sta de pes, e pausa le tieu pe sobre aquo que imineys de las juncturas, e aprop calca aquel am le tieu pe am vertut entro que retorne, e que vejas aquel ja engualhat e no aparesca en le loc eminencia.
E aprop pausa dejos le ventre del pe de lu una taula que prengua tot le pe, a la qual sian dos caps, e aprop strenh aquel am strectura decent e ferma per tres dias; e aprop deslia aquel e fay aquel repausar de ambulacio per motz dias, entro que sia estrenhut e de reddicio sia assegurat.
