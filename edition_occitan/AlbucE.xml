<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_ms.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_ms.rng" type="application/xml" schematypens="http://purl.oclc.org/dsdl/schematron"?>
<teiCorpus xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>La Chirurgie d’Albucasis</title>
				<title type="subtitle">Edition électronique du texte de Pierre Portet (2004), t. II</title>
				<respStmt>
					<resp>Texte électronique saisi sous la responsabilité</resp>
					<persName>P.T. Ricketts</persName>
				</respStmt>
				<respStmt>
					<resp>Edition utilisée</resp>
					<persName>M.S. Elsheikh</persName>
				</respStmt>
				<respStmt>
					<resp>Encodage TEI</resp>
					<persName>D. Billy</persName>
				</respStmt>
			</titleStmt>
			<publicationStmt>
				<authority>Laboratoire CLLE-ERSS</authority>
				<idno>UMR 5263</idno>
				<address>
					<addrLine>5 allées Antonio Machado</addrLine>
					<addrLine>31058 TOULOUSE Cedex 9</addrLine>
				</address>
				<authority>Centre National de la Recherche Scientifique (CNRS)</authority>
				<address>
					<addrLine>3 rue Michel-Ange</addrLine>
					<addrLine>75794 Paris France</addrLine>
				</address>
				<availability>
					<p>Creative Commons Attribution - Pas d’Utilisation Commerciale - Partage dans les Mêmes Conditions 4.0 (CC BY-NC-SA 4.0). <date when="2015">2015</date>
					</p>
				</availability>
			</publicationStmt>
			<sourceDesc>
				<bibl>
					<idno type="COM3">ALBU</idno>
					<idno type="DOM">AlbucE</idno>
					<author>
						<surname>Elsheikh</surname>
						<name>Mahmoud Salem</name>
					</author>
					<title/>
					<bibl>
						<title>Abū’l Qāsim Halaf Ibn ‛Abbās az-Zahrāwī detto Albucasis, La Chirurgia</title>
						<pubPlace>Florence</pubPlace>
						<publisher>Zeta</publisher>
						<biblScope unit="date">1992</biblScope>
						<biblScope unit="vol"/>
						<biblScope unit="pp"/>
					</bibl>
					<note>Les références "x,y" renvoient au numéro de page (x) et au numéro de ligne de texte sur la page en cours (y)</note>
				</bibl>
			</sourceDesc>
		</fileDesc>
	</teiHeader>
	<TEI>
		<teiHeader>
			<fileDesc>
				<titleStmt>
					<title>AlbucE</title>
				</titleStmt>
				<publicationStmt>
					<p>Elsheikh 1992, p. 3-267</p>
				</publicationStmt>
				<sourceDesc>
					<msDesc>
						<msIdentifier>
							<country>France</country>
							<settlement>Montpellier</settlement>
							<institution>Bibl. de l’Université</institution>
							<repository>Fac. De médecine, 95 [Brunel 121]</repository>
						</msIdentifier>
						<msContents>
							<textLang>occitan, dial. provençal</textLang>
						</msContents>
						<history>
							<origin>
								<date notBefore="1400" notAfter="1450" period="1325">Première moitié XIVe siècle</date>
								<placeName>Pays de Foix (Ariège)</placeName>
							</origin>
						</history>
					</msDesc>
				</sourceDesc>
			</fileDesc>
		</teiHeader>
		<text>
			<body>
				<milestone unit="page" n="3"/>
				<p>Ayssi comensan las paraulas de @Albucasim.</p>
				<p>O, filhs, pus yeu he a vos complit aquest libre, le qual es le derier <lb/>de la sciencia de medicina, per le compliment de lu so consequit la fi <lb/>en lu, e per las exposicios de lu, e per las declaracios de lu, es a mi <lb/>vist que yeu complesca aquel a vos am aquest tractat, le qual es <lb/>partida de la operacio am ma, so es cyrurgia. Quar la operacio am <lb/>ma es prostrada en nostre regio e en nostre temps de tot privada, <lb/>entro que fort leu peric la sciencia de lu, e le vistigi de lu es ostat; e <lb/>no romasero de lu sino alcunas petitas descripcios en les libres dels <lb/>Antics, les quals mudero las mas e endevenc ad aquels error e <lb/>heyssitacio entro que son clausas las entencios de lu e es elonguada la <lb/>forsa de lu e l’art. </p>
				<p>E es vist a mi que yeu vivifique aquela am ordenacio de aquest <lb/>tractat en aquela segon la via de exposicio e de declaracio e de <lb/>abreviacio; e per que vengua am las formas dels ferramentz de <lb/>cautheri e dels autres instrumentz de la obra cum sia per addicio de <lb/>la declaracio, e per preparacio de lu, la qual causa es necessaria. </p>
				<p>Mays la causa per la qual no es atrobat bo artifex am la sieua ma <lb/>en aquest nostre temps, es quar la art de medicina es longua, e que <lb/>cove le sieu actor denant aquo esser excercitat en la sciencia de <lb/>anotomia la qual recontec @Gualia entro que sapia les juvament dels <lb/>membres e las formas de aquels, e la conjunctio e la separacio de lor; <lb/>e haia la conoyssensa dels osses, dels nervis e dels lacertz, e·l nombre <lb/>de aquels, e la egrecio de lor; e de las venas pulsatils e de las quietas, <lb/>e dels locs del eyssiment de lor. E per aquo ditz @Ypocras que am u <lb/>nom es mot, mays en l’obra petit, e majorment en la art de la ma. <lb/>Mays nos ja avem dit de aquel en l’introit de aquest libre; quar qui <lb/>no es scient aquo que li avem dit de anotomia, no es evacuat que no <lb/>caia en error per la qual siran mortz les homes, ayssi cum yeu he vist <lb/>trops de aquels, quar alscus son formatz en esta sciencia e gettan se <lb/>de aquela ses sciencia e ses experiment. </p>
				<p>Quar yeu vi un metge folh e enperit aver incidit un apostema <lb/>escrophilos en le colh de una femna, e incidic alcunas arterias del <lb/>colh per que fluic gran sanc entro que la femna cazec morta entre las <lb/>mas de lu. E vi un autre metge que pres que el traguera una peyra <lb/>d’un home le qual avia procesit en sa etat, e la peyra era gran, e
<pb n="4"/>venguet a lu e trayssec aquela peyra am un tros de la vesiqua, per que <lb/>aquel home al tertz dia es mort. E yeu ja apelat fuy a estrayre <lb/>aquela, e vi que per la grandesa de la peyra e per la disposicio del <lb/>malaute conogui subre lu que morira. </p>
				<p>E vi un autre metge le qual prenia stipendic de un duc de nostra <lb/>terra per cyrurgia, e endeven a un crastrat negre le qual era deves lu <lb/>fractura en la coyssa de lu; e perparec le metge am la sua <lb/>ignorancia, estrayssec la fractura, sobre la plagua, am pulvinas e <lb/>astelas am forta strectura, e no layssec a la plagua espiracio. E aprop le <lb/>desliet segons los sieus desiriers, e aprop le relieg, e aprop le leyssec <lb/>per alcus jorns e comandec que nos deslies le liament; e estec ayssi <lb/>entro que la coyssa e·l pe foro apostematz, e pervenguet a perdicio. E <lb/>yeu fuy apelat a lu, e aparelhegui a desliar le liament, e conseguida es <lb/>tranquilitat e enayssi amermet de sas dolors. Mays empero ja <lb/>corrupcio era confermada en le membre, per que no pogui refrenar <lb/>aquela, e no cessec perambular la corrupcio en le membre entro <lb/>que·l malaute peric. </p>
				<p>E vi un autre metge le qual perforec un apostema cancros, e fo <lb/>ulcerat aprop alscus dias, entro que foc magnificada la malicia de lu <lb/>am lo senhor de lu. La qual causa es quar le cranc caut es pur de <lb/>humor melencolic, lahoras no cove que pervengua a lu am ferr de tot, <lb/>sino que sia an membre le qual suffertes que de tot fos hostat.</p>
				<p>E per aquo, filhs, necessari es a vos que la operacio am ma sia <lb/>devisada en dos devesios: so es en operacio a lu qual es associada <lb/>salut, e en obra am la qual es perilh en las majors disposicios. E yeu ja <lb/>he exsitat aquo en tot loc de aquest libre en le qual venc opperacio en <lb/>la qual es error e temor; per que necessari es a vos que guardetz aquo e <lb/>layssetz aquel, per que les folhs no atrobo via a parlar e a vos <lb/>desonestar. E donc prenetz las vostras armas am sollicitut e am <lb/>proteccio de @Dieu, e les vostres malautes am falicitat e am fermetat. <lb/>E usatz de la milhor via per la gracia de @Dieu perdusent a salut e a <lb/>lausabla successio, e laysatz las malautias terriblas de difficil sanacio, <lb/>e ostatz las vostras armas de aquo que vos fa temer, per so que <lb/>ysitatio en vostra fe e en le vostre nom no vos evasisca: quar mays es <lb/>remanent a la vostra gloria, e pus aut en le mon e en derier a las <lb/>vostras sanctitatz. @Gualia ja diyssec en alcunas sieuas monicios:</p>
				<p>
					<pb n="5"/>“No mediquetz malautia mala, per so que mals metges no siatz <lb/>nompnatz”.</p>
				<p>E yeu ja he devesit aquest libre segontz tres capitols. </p>
				<p>Comensa la divisio del libre, e primier de la primieyra partida. </p>
				<p>Le primier capitol ordenat del cap entro·s pes, en las formas <lb/>dels instrumentz e en les ferrementz dels cauteris, e de aquo que <lb/>necessari es en la opperacio. </p>
				<p>La divisio de la segonda partida. </p>
				<p>Le segon capitol, de siccio e perforacio, e de ventosas, e de <lb/>plaguas, e de extractio de sagetas e de semblantz ad aquelas, tot <lb/>capitolat e ordenat de las formas dels instrumentz. </p>
				<p>Divisio de la tersa partida. </p>
				<p>Le tertz capitol, de restauracio e de dislocacio, e de curacio de <lb/>torcio e de semblantz ad aquels; capitol ordenat del cap entro·s pes, e <lb/>de las formas dels instrumentz. </p>
				<p>De cauteri am foc e am medicina aguda e rememoracio de la <lb/>opperacio. Am aquel comensa le tractat de tot le libre. </p>
				<p>Cove que yeu digua la qualitat dels juvamentz de aquel cauteri e <lb/>dels noccumentz de lu, e en qual compleccio sia prohibit cauteri. </p>
				<p>Donc dic que·l sermo de la qualitat del juvament de cauteri e del <lb/>noccument de lu es sermo lonc e prolixs, e subtil per sciensa, e secret <lb/>amaguat; e ja de lu a parlat gran multitut de savis, e de lu se son
<pb n="6"/>desacordatz, et a mi abasta un petit dels sermons de lor, temen <lb/>perlonguacio. </p>
				<p>E donc dic que cauteri comfereys a tota compleccio <lb/>universalment la qual es am materia o ses materia, exceptat dos compleccios, <lb/>las quals son compleccios caudas ses materia. . . . . En la compleccio <lb/>cauda e secca am materia se desecordero; quar alcus dyssero que <lb/>cauteri es juvatiu ad aquela, e les autres dyssero le contrari de aquel, <lb/>que cauteri no es convenient en malautia la qual es per qualiditat e <lb/>per siccitat, quar natura del foc es qualiditat e siccitat, e enconvenient es <lb/>que malautia cauda e secca am aquo que es caut e sec sia sanada. E <lb/>diysec aquel que ditz le contrari de aquel, que per cauteri es fayt <lb/>juvament en tota malautia cauda e secca que ve en les cors dels <lb/>homes, quar quan tu comparas le cors de home e las humiditatz de lu <lb/>a la compleccio del foc, atrobas le cors de home freg. E yeu dic per le <lb/>sermo de aquel, que esperiment aquo ja a mi alscunas vetz a <lb/>descubert. Mays empero no cove que vengua sobre aquo aquel que <lb/>ja es exproat e excersitat en le capitol de cauteri per derier exercici, <lb/>e a conogut la diversitat de la compleccio dels homes e la disposicio <lb/>de las malautias en lor meteyssas, e las causas de aquelas, e·ls <lb/>accidentz de lor, e l’espasi del temps de aquelas. Mays en las autras <lb/>compleccios, no es sobre vos temor, e majorment en las malautias <lb/>fregas e humidas, quar ja totz les metges se son acordatz sobre <lb/>aquels, e no so desecordatz en le juvament am cauteri en aquelas. </p>
				<p>E sapiatz, filhs, que del secret de curacio per cauteri am foc e de <lb/>la bontat de lu, so sobre cauteri am medicina comburent, es quar le <lb/>foc es simple, la accio del qual no perven sino al membre le qual es <lb/>cauterizat e no notz al autre membre am lu ajustat sino am petit <lb/>nocument. Mays la accio de medicina comburent perven ad aquel en <lb/>les membres le qual de lu alunhat, e fort leu fa venir en le membre <lb/>malautia de dificil sanacio e fort leu ausit. Mays le foc, per la sua <lb/>sublimitat e de la sua substancia bontat, no fa aquo sino que <lb/>superfluisca E ja es a nos conogut per experiment e per longitut de <lb/>servitut de studi am l’art sobre le veritat de las causas; e per aquo yeu <lb/>so excusat de la longitut del sermo E si no fos que no es legut al mieu <lb/>libre en aquest pausero a vos secret amaguat am le foc, e la qualitat <lb/>de la operacio de lu en les cors e de la sieua expulcio per la qual <lb/>expellis las malautias, am sermo philosophic demostratiu, le qual <lb/>siria acuit en las vostras pessas. </p>
				<p>
					<pb n="7"/>E sapiatz, filhs, que els se desacordan del temps en le qual es <lb/>convenient far cauteri e pausan le milhor temps de primaveyra. E <lb/>yeu dic que cauteri es convenient en tot temps, per so que le <lb/>nocument per le temps accident es submergit en le juvament de aquo <lb/>que am le cauteri es atirat, e majorment si le cauteri es per dolors o <lb/>de dolors necessaries, fortz e fistinas, las quals no suffertan tarditat <lb/>per so que es temut de aquelas que vengua malicia, que es major que <lb/>petit nocument entrant per lo temps. E aysso no catz en vostras <lb/>pessas, o, filhs, aquo no estiman sino le poble vulguar e les fols <lb/>metges, so es que ad aquela malautia que es sanada per cauteri no es <lb/>redicio tot temps, e pausan aquel consequen. E la causa no es ges <lb/>ayssi quo els cuydan per aquo, quar cauteri no es sino en loc de <lb/>medicina la qual altera la compleccio e esicca las humiditatz las quals <lb/>son causa per que veno las dolors. Mays empero cauteri superflueys <lb/>sobre la medicina per volicitat de la sua valitut e vertut de la sua <lb/>operacio e grandesa del sieu senhor. </p>
				<p>E es possible que la sua malautia retorne en alcuna hora del <lb/>temps, segon la compleccio del malaute e la locacio de la sua <lb/>malautia, e la vertut de lu, e aquo que es preparat en le cors de lu de la <lb/>agreguacio de las superfluitatz en lu, e aquo que es pervengut a lu en <lb/>la sua acquisicio en viandas e semblantz de aquelas causas; sino que <lb/>la malautia en la qual sia aministrat cauteri sia malautia subtil en <lb/>membre de paucas superfluitatz e humiditatz, ayssi cum cauteri de <lb/>dent per dolor e semblantz ad aquel, possible es que en lu no retorne <lb/>aquela dolor, mays aquo se fa en petitz. </p>
				<p>E mays sermo vulgar es que cauteri es le derier remezi de <lb/>medicina, e es sermo dreyturier, no ad aquo que els entendo en lu, <lb/>quar els crezo que no es curacio que aprofieyta am medicina ni am <lb/>autra causa aprop cauteri. E la causa es en contrari de aquo; e la <lb/>entencio que cauteri es le derier remezi de medicina no es sino quan <lb/>administram las manieyras de curacio en alcunas malautias, e aquelas <lb/>medicinas no conferieysso, e aprop en la fi de la causa aministra hom <lb/>cauteri, e aprofieyta ad aquela. E lahoras de aqui cat16 que cauteri es
<pb n="8"/>le derier remezi de medicina, no segon la entencio la qual entendo les <lb/>vulgars e trops dels fols metges. </p>
				<p>E diyssero les @Antics que cauteri am aur es milhor que cauteri <lb/>am ferr, e no diyssero aquo sino per la equalitat del aur e sublimitat <lb/>de la sua sustancia. E diyssero que le loc de cauteri no fa brac, cum <lb/>aquo no sia absolutament vertat, quar yeu ja he aquo proat e he <lb/>atrobat que aquel no fa aquo sino en alcus cors ses les autres, e <lb/>cauteri am aquel es bo e milhor que am ferr ayssi quo els diyssero; <lb/>mays empero quan tu fas cauteri am foc am de aur, no es a tu <lb/>declarat, quar es egnit segon la quantitat que tu vols per la rugor <lb/>de l’aur, e quar prepara a recebre freg; e si ajustas sobre lu ignicio se <lb/>fon l’aur per le foc, e caso en le foc alcunas laminas per que le <lb/>artifex catz per la occupacio de aquel. E per aquo es fayt cauteri am <lb/>ferr deves nos pus leugerament e pus propdanament a rectitut de <lb/>operacio. E yeu ja he ordenat aquest capitol en le cauteri segon <lb/>capitols, et he ordenat aquels del cap entro les pes, per so que aleugo <lb/>le demandant aquo que vol de lu. </p>
				<p>De cauteri de dolor de cap per frigiditat e humiditat. Le capitol <lb/>primier. </p>
				<p>Aquesta cauterizacio confereys a la humiditat e frigiditat sobre le <lb/>servel accident de la qual so doas causas, so es causa de soda e multitut <lb/>de flux raumatic, apelat corissa, del cap a las partidas dels huelhs e <lb/>de las aurelhas fluent, e multitut de dormir, e de dolor de dentz e del <lb/>guolayro, e universalment de tota malautia que ve per fregiditat, <lb/>ayssi cum paraliticament, sodo e apoplexio, e semblantz en aquelas <lb/>malautias. </p>
				<p>La forma de aquesta cauterizacio es aquesta, que primieyrament <lb/>comandes al malaute que sia evacuat am medicina lacsativa le cap <lb/>mondificant, per tres o per quatre nueytz, segon que exhigeys la <lb/>vertut del malaute e la edat de lu e la sua costuma. E aprop <lb/>comanda li que raza le sieu cap am razor, e aprop fay aquel sezer <lb/>entre las tuas mas sobre una banca cayrada e que pause las suas mas
<pb n="9"/>sobre le pietz sieu. E aprop pausa la razit de la tua palma aprop le <lb/>pous sobre la razit del nas entre les huels sieus. Mays empero, <lb/>cum le tieu dit del mieg loc es pervengut, signa aquel loc am <lb/>tenta, e aprop igneys le cauteri olivar del qual aquesta es la <lb/>forma: </p>
				<p>E aprop pausa aquel sobre le loc senhat am tenta, a manieyra que <lb/>descent, am la qual la tieua ma sia constrengida petit a petit, e tu <lb/>revolveys aquel. E aprop leva la tua ma leugerament e reguarda le <lb/>loc, e si veses ja del os esser descubert alcuna quantitat del cap, <lb/>ayssi cum la quantitat de gra de errs, lahoras eleva la tua ma, e si no <lb/>torno la tua ma am aquel ferr, am autre de aquel, si es enfrigidat, <lb/>entro que sia vist del os aquo que yeu he dit a tu. E aprop pren un <lb/>petit de sal e disolveys aquel . . . . sobre le loc e leyssa aquel per tres <lb/>jorns. E aprop pausa sobre lu coto enbegut en boder e leyssa aquel <lb/>sobre lu entro que sia destrusida la scara del foc. E aprop cura le loc <lb/>am anguent tetrafarmacon entro que sia sanat. E ja diyssero que <lb/>quant la plagua roman uberta, tant mielhs geta le brac, per que es <lb/>milhor e mays juvatiu. E diyssero alcus de lor que sia cauterizada la <lb/>codena entro al os, e sia tengut le cauteri entro que sia adhurida <lb/>alcuna partida de la specitut del os. E aprop sia ras aquo que es <lb/>adhust del os, e aprop sia curat. E diyssero autres que am lo <lb/>cauteri pervengua al derier, entro que enprema en le os forta enprecio <lb/>entro que le os caga, e aquesta es la forma de alphecati petit: </p>
				<p>E estiman de aquel loc expiran la vapors del cap. <lb/>E sia tenguda la plagua uberta per lonc temps, e <lb/>aprop sia curada entro que sia consolidada. Mays <lb/>a mi no so vistas aquestas doas specias de cauteri <lb/>de tot, sino en alcus homes segon via de temor; e layssa aquel, deves <lb/>mi, milhor es am salut, quan es; quar le cap es develitat per solucio
<pb n="10"/>de continuitat de lu ayssi cum havem testificat en les autres <lb/>membres, e majorment quan le cap del malaute es de freul natura. E <lb/>la specia de cauteri primieyra es mays salva e milhor deves mi; e de <lb/>aquela husi e am aquela obra am salut. </p>
				<p>Capitol segon. Del cauteri del cap. </p>
				<p>Quan en tot le cap accideys dolor cronica e longua e aquo es en <lb/>le malaute prolonguat, e usa de gerras e de cochias e de capipurges e <lb/>de emplaustres e de guatz e de cadels e de gualinas e de semblantz, <lb/>e majorment si ja es cauterizat am un cautere le qual recontam e no <lb/>aprofieyta a lu deguna de aquelas causas, lahoras considera quar si le <lb/>cap del malaute es de fort creacio en la sua natura; e no es freul et <lb/>atroba mot gran freg, lahoras aquel cauterisa am autra cauteri dejos <lb/>aquel un pauc. E aprop cauterisa aquel sobre le corn del sieu cap am <lb/>cauteri entro que la codena es partida. Incisa la codena e sia <lb/>descuberta del os la quantitat la qual havem recontat e cauteriza <lb/>aquel am un cauteri en la partida deriera del cap en le loc le qual es <lb/>apelat vas, — e es aquel loc en le qual es pausada ventosa. Et alleuja la <lb/>tua ma en aysso, e no descobras le os, quar le malaute per aquo <lb/>atroba mot gran dolor diversa de la dolor de totz les autres cauteris <lb/>del cap. E yeu diyre aquest cauteri en son loc, quar cove que·l <lb/>cauteri am le qual so cauterisatz les corns del cap e le occiput <lb/>es pus subtil cauteri que aquel am le qual es cauterisat le <lb/>mieg loc del cap; e aquesta es la forma de lu. </p>
				<p>Capitol ters. De cauterisacio de emigranea no-antiqua. </p>
				<p>Quan endeve en la partida del cap dolor sodo, o es stenduda
<pb n="11"/>dolor entro al uelh, sia evacuat am medicinas le cap mondificantz, <lb/>e sia aministrada l’autra curacio, la qual yeu he dita en las devesios de <lb/>las malautias; e tot no aprofieyta, lahoras cauterisacio en lu es en <lb/>dos manieyras: o cauterisacio am medicina acuta comburent, o am <lb/>ferr. Mays cauteri am medicina comburent es que tu prenguas una <lb/>dolsa de alh, e escorgas aquela e abcindas las extremitatz de lu de <lb/>amdos les caps. E aprop incideys le loc de la dolor en la templa am <lb/>una lanceta lada entro que sia en lu feyt loc dejos la codena, entro <lb/>que sia occultada. E aprop strenh sobre lu am stopada per descent <lb/>constreccio, e layssa aquel per le spazi de tres horas; e aprop <lb/>deslia le e tratz le alh, e laysa la plagua per dos o per tres jorn, e <lb/>aprop pausa sobre lu coto submergit en boder entro que le loc fassa <lb/>brac. E aprop cura aquel am enguent entro que sia sanat. E si tu <lb/>voys, fe aquo am alcunas medicinas comburentz las quals yeu he <lb/>scriutas en le douse tractat de medicinas comburentz. <lb/>Mays la cauterisacio am ferr segon aquesta manieyra: <lb/>igneys per cauteri del qual aquesta es la forma: </p>
				<p>e es apelat claus clavilhs, quar le cap de lu es ayssi cum forma de <lb/>clavel en le qual es alcuna curvitat, e·n le mieg loc de lu es eminensia <lb/>petita. E aprop pausa sobre loc de la dolor, e rete la tua ma — per que <lb/>no sia adhurida la arceria la qual es dejos — e revol le ferr petit a petit <lb/>am velocitat. E si la quantitat de lu que es adhurida per la specitut <lb/>de la codena ayssi quo la maytat de lu, e elava la tua ma per so que la <lb/>arteria no sia adhurida la qual es dejos, per so que no vengua flux de <lb/>sanc. E aprop enbibeys coto en aygua de sal e pausa aquel sobre le <lb/>loc, e layssa aquel per tres dias; e aprop pausa coto mulhat am boder, <lb/>e aprop cura am enguent entro que sia sanat. E si voys, cauterisa am <lb/>la extremitat del cutellari segon cauteri, e guarda te de incisio de <lb/>arteria en aquesta emigranea propriament no-antiqua. </p>
				<p>
					<pb n="12"/>Capitol quart. De cauterizacio d’emigranea antiqua. </p>
				<p>Quan tu curas emigranea am aquo que havem dit de la curacio <lb/>precedent, e aquo que havem dit en las divisios de las malautias, e no <lb/>aprofieyta la curacio, e vezes per la malautia que no abasta a lu aquo <lb/>que havem dit del primier cauteri am medicina o del cauteri am foc, <lb/>lahoras cove que tu igniscas le cauteri cutellar entro que sia <lb/>albificat, pus que significas sobre le loc de la dolor am linha de <lb/>longuesa de la qual sia la maytat del dit, o quays aquel; e depausa la <lb/>tua ma per una veguada e strenh aquela entro incidiscas la arceria e <lb/>pervengua entro al os. Empero necessari es a tu que guardes de la <lb/>continuacio de la mandibula, la qual es mauguda deves la masticacio, <lb/>e que le lacert no sia adhurit e le nervi le qual mau aquela, e que no <lb/>s’endevengua espasme. E si es sobre la custodia e cautela de flux de sanc <lb/>de l’arteria que es abciza, quar en la abcizio de lu es temor, e <lb/>majorment ad aquel le qual ignora aquo que fa e no es studios e <lb/>esproat; e layssa la operacio en lu al comensament. E yeu vindre am <lb/>rememoracio del regiment de flux de sanc accident de la arceria <lb/>segon la sieua manieyra, en le sieu loc de aquest libre. </p>
				<p>E si veses de aquesta malautia que no abaste aquest cauteri e <lb/>veses le cors del malaute tollerable, cauteriza aquel en le mieg loc del <lb/>cap ayssi cum havem recontat, e cura la plagua entro que sia sanada. <lb/>E si voys, aministra le cauteri le qual havem dit en le capitol de <lb/>streccio de arceria am cauteri havent dos cotels, e es milhor <lb/>cauterizacio aquesta e mays conferent. </p>
				<p>Capitol .v. De cauterisacio de las dolors de aurelhas. </p>
				<p>Quan en la aurelha ve dolor per freg e es curat am causas <lb/>lacsativas e am l’autra curacio la qual he dita en la divisio, e no <lb/>es remauguda la dolor, lahoras igneys le cauteri, e es aquest <lb/>le qual ha nom puncta, del qual aquesta es la forma: </p>
				<p>
					<pb n="13"/>E aprop puncta aprop la ignicio, e sia menat al enviro de tota la <lb/>aurelha ayssi cum roda es revolguda, o en le circuit de quascuna <lb/>essemps si la dolor es en quascuna. Alonga te am le cauteri de la <lb/>razit de la aurelha pauc a pauc pus que aias senhat le loc am tenta. E <lb/>si le cauteri de detz puntz en tota aurelha, e quays aquela, e aprop <lb/>cura les locz entro que sian sanatz. </p>
				<p>Capitol .vi. De cauterizacio de turtura. </p>
				<p>Turtura la qual es curada e am cauterizacio no es sino de las <lb/>specias las quals veno per flecma, segon que havem dit en las divisios <lb/>de las malautias. Esquiva cauterizacio de la specia que endeve per <lb/>siccacio o per spasme del nervi. Quan tu curas aquela specia de <lb/>turtura am jerras e capipurgi e guarguarismes, e no comfereys la tua <lb/>curacio, lahoras cove que tu cauterizas le malaute am tres cauteris: la <lb/>.i. deves la razit de la aurelha, e·l segon un petit dejos le sieu templar, <lb/>e le ters deves la conjunccio de doas labias. E pausa lo tieu cauteri <lb/>per le contrari de la partida malauta, quar mollificacio no ve sino en <lb/>la partida que apar sana. E la forma de cauterisacio es que cauterizas <lb/>aquel am le cauteri en le dreyt de la extremitat de la aurelha pus <lb/>sobirana un petit sobre le corn del cap, e en le templar autre, la <lb/>longuesa del qual sia segon la longitut del dit pous, e depausa la tua <lb/>ma am cauteri entro que sia comburida la quantitat de la maytat de la <lb/>specitut de la codena. E aquesta es la forma del cauteri, e es <lb/>specia del cutellari, la forma del qual es denant mesa. <lb/>Mays empero pus subtil es que aquel un pauc ayssi co vesas; e cove <lb/>que cotel en lu de superflua groceza un pauc. E aprop cura le loc am <lb/>aquo que es denant procezit entro que sia sanat. </p>
				<p>Capitol .vii. De cauterizacio de apoplextia antiqua. </p>
				<p>Quan apoplextia es antiquada e curas aquela am aquo que
<pb n="14"/>havem dit e no confereys la tua medicacio e le malaute no ha febre, <lb/>lahoras cauteriza aquel am quatre cauteris: sobre totz les corn del <lb/>sieu cap; e am cauteri e le mieg loc del cap, ayssi cum havem dit; e <lb/>am cauteri en le coguot. E la manieyra del cauteri es fayta segon que <lb/>es desus dit. E ja es cauterizat sobre la boca del estomac; e es mays <lb/>derier; e aprop sia curat am aquo que procezeys. </p>
				<p>Capitol .viii. De cauterizacio de obblivio fayta per flacma. </p>
				<p>Cove que sian donatz al malaute en le comensament jerras grans e <lb/>pilulas le servel mondificantz. E aprop ras le cap tot del malaute e <lb/>pausa sus le coguot de lu emplaustre de cetre descrit en le tractat dels <lb/>emplastres. E pausa aquel alcunas veguadas, quar aquel es manieyra <lb/>de cauteri. E fay aquo segon aquel meteys orde le qual ja he dit. E <lb/>donc si per aqueles sanat bo es; e sino, lahoras fay a lu tres cauteris <lb/>en la deriera partida de sieu cap, les quals sian deysendentz de la <lb/>partida pus sobirana del cap entro a la partida pus dejos del col. E <lb/>pausa entre quascun cauteri la grossetut del dit, e aprop cura lo <lb/>cauteri am aquo que es procedit. Mays si tu vos addicio e le malaute <lb/>es aquo tollerant, lahoras fay a lu cauteri en le mieg loc; e si voys <lb/>major addicio, lahora cauteriza aquel sobre les dos corns. Aprop cura <lb/>aquel entro que sia sanat; e sia le cauteri olivar segon la forma <lb/>denant donat. </p>
				<p>Capitol .ix. De cauterisacio de parazili e de mollificacio de tot le cors. </p>
				<p>Cove que tu procesiscas en mondificacio del cap am jerras e am <lb/>aquo que havem dit; e aprop ras le cap del malaute, e aprop cauteriza <lb/>aquel am cauteri en le mieg loc del cap, e am cauteri sobre totz les <lb/>corns del cap, e am cauteri sobre la deriera partida de lu, e am tres <lb/>cauteris sobre les spondils del col. E si es necessari en la malautia de <lb/>mollificacio del cors de trops aquel e les malautes tollerantz e la <lb/>malautia es fort, lahoras cauteriza aquel am quatre cauteris sobre les <lb/>spondils del dos, e dererament am cauteri entro que sia comborit de
<pb n="15"/>la codena mot de lu, e aleva la tieua ma. E aprop cura aquel entro que <lb/>sia sanat, e aquest sia cauteri olivar. </p>
				<p>Capitol .x. De cauterisacio de epilemcia. </p>
				<p>No es cauterizat le epilemtic sino aquella epilemcia es per <lb/>flecma. E donc cove que mondifiques le cervel de lu al comensament <lb/>de lu am yeras e am l’autra curacio la qual havem dicta en la divisio <lb/>quan le malaute es gran e es tollerant la exceperacio de las <lb/>medicinas. E si es enfant le qual no sufferte las medicinas, lahoras <lb/>aministra guarguarissmes e mastiguatoris le servel mondifican, <lb/>denant aquo per motz dias, am bonifficacio de las viandas. E aprop ras <lb/>le cap del malaute, e aprop cauteriza aquel am un cauteri en le mieg <lb/>loc del cap segon la manieyra precedent, e am autre cauteri en le <lb/>occiput de lu, e sobre quascun corn del cap sieu cauterisa. E si le <lb/>malaute es fort e es tollerant, lahoras cauteriza aquel am cauteris <lb/>les quals he ditz, en havent paraliticament e mollificacio del cors sobre <lb/>les spondils del col e les spondils del dos. E sia cauteri olivar segon <lb/>qu’es precedit. Mays si le malaute es enfant, lahoras pausa cauteri <lb/>subtil segon aquesta manieyra. </p>
				<p>Capitol .xi. De cauterizacio de melencolia. </p>
				<p>Quan las causas de melencolia so humiditatz corrompudas e <lb/>flacma gros, lahoras cauteriza aquel am les cauteris les quals havem <lb/>ditz en le havent paralisi. E si la causa de melencolia es superfluitat <lb/>declinant a melencolia, e le cors del malaute es humit, lahoras da ha <lb/>beure aquo que mundifica le cervel de lu segon aquo que ha precedut <lb/>en la divisio. E aprop ras le cap del malaute, e aprop fay tortora <lb/>decentment fayta de li sobre le cercle, e aprop depausa aquela en le <lb/>mieg loc del cap. E le malaute sia sesent cayrat, e sia tengut de tota <lb/>partida. E aprop pausa liniment; et es pus digne de boder antic de
<pb n="16"/>ovelhas. E escalfa aquel sobre le foc per calefaccio temprada per <lb/>mesura, le qual le dit sufferta quan es mes en lu. E aprop vuo’ aquel <lb/>en le mieg loc del cap de lu en le cercle, e leysa lu entro que sia <lb/>enfregidat. E fay aquo am le malaute en tota semmana una veguada, <lb/>am le autre regiment de lu bo entro que sia sanat; o si vols, cauteriza <lb/>aquel fazen petitz puntz segon lo mays de lu, sino que tenguas la ma <lb/>am un cauteri ayssi ordenat: aquesta es specia de cauteri la qual <lb/>humecta le cervel am equalitat. E aprop pausa aquel coto enbegut en <lb/>boder o en grays de gualina. </p>
				<p>Capitol .xii. De cauterisacio de aygua descendent en le huel. </p>
				<p>Quan a tu es declarat le comensament de aygua en le huel per les <lb/>senhals les quals yeu he ditz en la divisio, lahoras comensa e dona en <lb/>beure al malaute aquo que mondifique le cap de lu, e guarda aquel <lb/>de totas humiditatz. E fay aquel suzar en banh en degu per alcus <lb/>jorns. E aprop comanda a lu que raza le sieu cap, e cauteriza aquel am <lb/>cauteri en le mieg loc del cap; e aprop cauteriza aquel am dos cauteris <lb/>sobre dos templas si es le comensament de ysement de aygua en dos <lb/>huels, o de la un latz si es comensamen de l’aygua en un huel. <lb/>Incideys am cauteri totas las venas e arcerias las quals so dejos la <lb/>codena; e sian les cauteris en aquela lonh en la latitut de las templas. <lb/>E guarda te de fluxs de sanc quan es cauterizat; e si veses de lu fluxs <lb/>de sanc, osta le am alcuna medicina, la qual es a tu possible. E yeu <lb/>vindre am savieza la qual es en extraccio de arcerias e am abscizio <lb/>de aquelas e cautela de fluxs de sanc. E alcunas vetz es cauterizat en <lb/>le cervitz dejos dos osses am dos cauteris dererament produzitz. </p>
				<p>Capitol .xiii. De cauterizacio de lacrimas antiquas. </p>
				<p>Quan lacrimas dels huels so antiquas assuduament e per las venas <lb/>e arterias las quals so en le loc manifest del cap defora e es verificat <lb/>que aquo es superfluitatz frejas flecmatiquas, lahoras cauteriza <lb/>aquel am cauteri le qual havem recontat en le capitol de
<pb n="17"/>comensament de aygua cazent en les huels, e am cauteri en le mieg loc del cap <lb/>e am dos cauteris en la cervitz dejos dos templas, e am dos cauteris en la cervitz <lb/>dejos dos osses. E si indigeyses de addicio, lahoras cauteriza aquel en <lb/>tot latz de la coa del huel sobre la extremitat del sobrecilh am petit <lb/>cauteri. </p>
				<p>Capitol .xiiii. De cauterizacio de fetor de nas. </p>
				<p>Quan tu medicas aquel am aquo que havem dit en la divisio e no <lb/>aprofieyta la tua medicacio, lahoras tu aparelha e dona en beure <lb/>al malaute las cochias per tres noytz; e aprop ras le cap de lu, e <lb/>cauteriza le am cauteri migier am cauteri olivar. E aprop <lb/>cauteriza aquel am cauteri clavelh am dos cauteris sobre les dos <lb/>sobrecilhs dejos les cabels un petit. E guarda te de la arceria que <lb/>no incindas aquela. E del cauteri clavilh aquesta es la forma. </p>
				<p>Capitol .xv. De cauteri de mollificacio de palpebras dels huels. </p>
				<p>Quan la palpebra del huel es mollificada per malautia o <lb/>per humiditat, lahoras cauteriza aquela palpebre1 am un <lb/>cauteri am aquest cauteri lunar; e aquesta es la forma de lu: </p>
				<p>
					<pb n="18"/>E si vos, cauteriza aquel sobre les dos sobrecils un petit am dos <lb/>cauteris en tota partida, e sian elonguatz de las timporas. E sia la <lb/>longitut de quascun cauteri segon la quantitat del sobrecil. E no <lb/>premas trop la tua ma am le cauteri, mays segon la quantitat que la <lb/>tersa partida de la palpebre sia adhurida. </p>
				<p>Capitol .xvi. De cauteri de la palpebre del huel quan les pels so <lb/>convertitz a las partidas dedintz e punho le huel. </p>
				<p>Quan les pels del huel son convertitz a las partidas dedintz ayssi <lb/>que pungo le huel, cauteri en aquels es segon dos manieyras, quar <lb/>cauteri o es am fer o es am medicina comburent. Si am cauteri de lu <lb/>am foc, comanda al malaute denant aquo que leyse les sieus pels <lb/>ayssi cum aquels les quals les mundan, entro que sian prolonguatz e <lb/>engualhatz; e si punho aquel deves le lor naysement, lahoras tu <lb/>strenh les huels de lu am una benda per so que no sia maugut entro <lb/>que·ls pels sian nascutz. Donc cum siran nascutz e engualhatz, <lb/>lahoras pausa le cap del malaute en le tieu se, e aprop senha sobre la <lb/>palpebre dels huels de lu am tenta, am senhal le qual sia segon la <lb/>figura de fulha de merta, e sia le comensament del senhal prop dels <lb/>pels. E aprop pausa coto enbegut en album de huou o en mucillatge <lb/>de ptilli sobre le huel. E aprop igneys le cauteri del qual aquesta es la <lb/>forma de lu. </p>
				<p>E aprop cauteriza sobre la figura la qual as senhada, petit a petit, <lb/>em motas veguadas, entro que sia comburida la superficia de la <lb/>codena la qual es ayssi cum fuelha de mirta, tota aparent <lb/>propriament. E senhal de sanetat de la tieua obra es que tu vegus la palpebre
<pb n="19"/>de l’huel ja esser contrayta e·ls pels de lu esser elevatz deves la <lb/>punctura del huel. E donc eleva la tua ma e laysa aquel per tres jorns, <lb/>e aprop pausa sobre lu coto am boder entro que sia eredicada la <lb/>scara. E aprop cura aquela am enguent entro que sia sanat. Mays si <lb/>retorna per les pels alcuna causa aprop lor naysement e la palpebra es <lb/>mollificada, lahoras fay autra vetz le cauteri sobre aquel tot ayssi <lb/>cum avias fayt primieyrament. Mays si les pels so en la palpebra <lb/>dejos, lahoras cauterisa aquela entro que sia elevada al sieu loc <lb/>natural e sia engualhat e que les pels no punhan le huelh. </p>
				<p>Mays le cauteri am medicina comburent aquest es que comandes <lb/>al malaute que leyse les pels entro que sian prolonguatz e engualhatz, <lb/>e aprop sia fayta de carta de drap la forma de fuelha de mirtra. E <lb/>aprop pren de sabo conogut e de caus viva ana unc. .i., o quays aquo, e <lb/>aprop mescle3 aquelas causas be, e fay aquo am festinacio per so que <lb/>no sia enfregidat; e aprop expandeys de aquo sobre la carta la qual es <lb/>fayta ayssi cum forma de fulha de mirtra, e pausa aquel sobre la un <lb/>huel od amdos; e pausa dejos le huel coto enbegut en album de huou, <lb/>e el cap del malaute sia en le tieu se. E pausa le dit sobre le medicina <lb/>e prem aquela un petit e no la mauguas entro que lo malaute senta la <lb/>mordicacio de la medicina, quar mordicacio es en lu ayssi cum de foc. <lb/>E donc cum percevera aquo que el atrobo mordicacio, lahoras leyssa <lb/>la medicina e mau aquela am le tieu dit; donc cum cessa la <lb/>mordicacio, lahoras remau la medicina he lava le huel am aygua; e <lb/>lahoras considera si vezes la palpebra ja es levada ayssi cum es lavada <lb/>deves la costriccio am foc o am incisio, quar lahoras esta be; e si no <lb/>torna sobre aquela de la medicina sobre le loc en le qual no ha <lb/>empremut la medicina e no se denigra entro que sia engualhada la tua <lb/>operacio e sia contrayt le huel. E aprop pausa sobre lu coto am boder <lb/>entro que sia eradicada la codena de la adhustio, e aprop cura aquel <lb/>am enguent deafinicon o am autre entro que sia sanat. E es necessari <lb/>a tu, deves la tua operacio que guardes am pervigil diligencia que en <lb/>le huel no caia re de la medicina, e si la palpebre aprop alscus dias es <lb/>mollificada e alcuna causa dels pels punh en le huel, lahoras itera la <lb/>tua medicina sobre aquel loc le qual de la palpebre es mollificat, e <lb/>propriamen ayssi quo as fayt al comensament, e aprop enaviro lu <lb/>entro que sia sanat. E aquesta es la forma de fuelha de mirtra. </p>
				<p>
					<pb n="20"/>E sapias que les huels dels homes son <lb/>diversificatz segon la magnitut e la parvitat, e donc <lb/>segon aquo es fayta la tua contraccio. E no sira <lb/>amaguada la via de rectetut ad aquel al qual es <lb/>studi en aquesta art. </p>
				<p>Capitol .xvii. De cauterizacio de fistula que es en le lacrimal de <lb/>l’huel. </p>
				<p>Quan tu curas fistula am aquo que havem dit en las divisios de las <lb/>malautias e no confereys la tua curacio, lahoras cove que tu <lb/>cauterizas aquela segon aquesta manieyra: comanda al malaute que <lb/>pause le cap sieu en le tieu se, e tengua le cap de lu alcun ministre <lb/>entre las tieuas mas en tal manieyra que no sia maugut ni agitat am <lb/>le sieu cap. E aprop pausa coto enfus en album de huou o en <lb/>mucellage de ptilli sobre le huel de lu. E aprop igneys le cauteri <lb/>del qual aquesta es la forma: </p>
				<p>le qual sia conquau, ayssi cum es forma de cana o de pena de voltor, <lb/>de la una extremitat am la qual es fayta lo cauteri. E si voys, sia <lb/>penetrant entro a la autra extremitat. E si vols sia sort ayssi cum <lb/>tenta. Mays empero aquel que es concau es milhor a la tieua obra. E <lb/>aprop prem la fistula si es uberta, e tra de lu sania et exsicca aquela. <lb/>E si no es uberta, lahoras obre aquela e extratz la poyredura de lu. <lb/>E aprop pausa sobre lu le cauteri le qual sia be ignit, e te am aquel la <lb/>tieua ma un petit deves le cauteri del huel a la partida del nas, per so <lb/>que no erre la tua ma o le malaute sia enquietat, e lahoras pausa le <lb/>cauteri en le grays del huel e corrompas aquel. E donc si al
<pb n="21"/>comensament del tieu cauteri perve entro al os, bo es; e sino, lahoras <lb/>itera le cauteri una veguada o dos, si mestiers era; e layssa aquel ayssi <lb/>per tres jorns, e aprop pausa sobre aquel coto am boder e enviro <lb/>lu am enguent exsiccatiu entro que sia sanat. Mays si eran passatz .xi. <lb/>dias e no es sanat, lahoras pausa sobre lu medicina aguda corrosiva <lb/>entro que l’os sia descubert e sia ras segon que conveneys en le sieu <lb/>capitol. </p>
				<p>E es autra manieyra de cauteri de fistula la qual alscus primiers <lb/>diysero: enten al loc de la fistula e fen aquela e aprop pausa en <lb/>aquela fissura camaen subtil del qual es la forma de lu: <lb/>E fon en aquela la quantitat de .i. unc de plom fundut; e te la tua <lb/>ma am camaem am bona retencio, e no sia maugut le malaute per so <lb/>que le plom fundut no pervengua al huel de aquel; e cove que pausas <lb/>sobre le huel del malaute coto enfus en album de huou o en aygua, <lb/>quar plom adhureys le loc de la fistula e sana aquela per sanacio <lb/>meravilhora. E si la fistula es sanada am aquo que havem dit del <lb/>cauteri e de la curacio, bo es; e sino, lahoras es necessari aministrar <lb/>trauc del nas e reduzir la fistula al cors del nas segon que vindra en <lb/>son loc propri. </p>
				<p>Capitol .xviii. De cauterizacio de la fendedura des potz. </p>
				<p>Motas veguadas accideysso fissuras en las labias, e majorment en <lb/>las labias dels enfantz. Donc cum tu curas aquelas fissuras am aquo que <lb/>nos havem dit en las divisios e no aprofieyta la tua cura, <lb/>lahoras igneys le cauteri petit cutellar segon aquesta forma que <lb/>s’ensiec: </p>
				<p>
					<pb n="22"/>E sia la conquavitat de lu segon la subtilitat de cotella. Aprop pausa <lb/>aquel init cuytadament en aquelas fissuras entro que·l cauteri <lb/>pervengua al preon de las fissuras. E aprop cura aquel am cerotz <lb/>entro que sia sanat. </p>
				<p>Capitol .xix. De cauterizacio de fistula en la boca. </p>
				<p>Quan en la razit de uvula o en le paladar o en las razitz de las <lb/>dentz endeve apostema e aprop fa brac, e aprop es rompuda, e aprop <lb/>es antiquada, e corr brac e es fayta fistula, e aprop tu curas aquela e <lb/>no aprofieyta a curacio, lahoras cove que tu igniscas cauteri segon la <lb/>quantitat que sia receubuda en la fistula, e aprop met aquel ignit en <lb/>le trauc de la fistola, e te la tua ma entro que pervengua le ferr ignit <lb/>al preon de lu, e al derier de lu fazen aysso una veguada o dos; e <lb/>aprop cura aquel am aquo que nos havem dit de la curacio entro que <lb/>sia sanat. E donc si la sania es abscindita e es sanat, bo es; e sino, <lb/>lahoras es necessari de descubrir le loc e hostar le os corrumput segon <lb/>que vindra en son capitol. </p>
				<p>Capitol .xx. De cauterisacio de las dentz e de mollificacio de las <lb/>angivas. </p>
				<p>Quan las angivas son mollificadas per humiditat e las dentz son <lb/>maugudas, e curas aquelas am medicinas e no confereys, lahoras <lb/>pausa le cap del malaute en le tieu se, e aprop igneys le cauteri la <lb/>forma del qual vindra aprop aysso, enayssi que tu pauses la quanula <lb/>sobre la dent e entromet en aquela le cauteri ignit festinantment, e te <lb/>la tieua ma un petit entro que·l malaute cente la calor del foc a la <lb/>razit de la dent esser pervenguda. E aprop leva la tua ma, e aprop <lb/>itera le cauteri alcunas veguadas segon que vols. E aprop le malaute <lb/>huompla la sua boca de aygua de sal e tengua aquela per una hora, e <lb/>pueys stupa aquela, quar la dent mauguda es fermada e la gengiva <lb/>mollificada es strenguda e la humiditat corrompuda es exsiccada. </p>
				<p>
					<pb n="23"/>Capitol .xxi. De cauterisacio de dolor de dent. </p>
				<p>Quan dolor de dent es per fregiditat, o en lu es freg o verm, o no <lb/>comfereys la curacio am medicina, lahoras cauteri en aquela es <lb/>segon dos manieyras: o cauteri am boder de vacas, o cauteri am foc. <lb/>Cauteri am boder es que tu prenguas boder de vacas e bulhas aquel <lb/>en culhe de ferr . . . ., e aprop pren coto e envolopa le sobre la <lb/>extremitat de la tenta, e aprop enmergeys aquel am boder bulhit, e <lb/>pausa aquel sobre la dent dolorosa festinantment entro que sia <lb/>enfregidat. E aprop itera aquela alcunas veguadas entro que la vertut <lb/>del foc pervengua a la razit de la dentz. E si voys, submergeys lana o <lb/>coto en le boder desus dit, e pausa aquel sobre la dent dolent, e <lb/>pausa sobre aquel ferr ignit entro que·l ferr pervengua al preon de la <lb/>conquavitat de la dent. </p>
				<p>Mays empero la cauterizacio am foc es que tu atendas a la <lb/>quannula de eram o de ferr, e sia en le cor de lu alcuna grocesa e la <lb/>acuitat del foc no pervengua a la boca del malaute. E aprop igneys le <lb/>cauteri la forma del qual vindra, e pausa aquel sobre la dent e te la tua <lb/>ma entro que·l cauteri sia enfregidat; e fay aquo alcunas veguadas <lb/>quar la dolor sira remauguda o en aquel dia o en l’autre dia. E cove <lb/>que per empressio de aquel cauteri que·l malaute umpla la sieua boca <lb/>de bon boder e tengua aquel per una hora e aprop scupa le; e aquesta <lb/>es la forma del cauteri. E cauteriza am qual que tu voys extremittat <lb/>segon que a tu es possible. </p>
				<p>E aquesta es la forma de la cannula: </p>
				<p>
					<pb n="24"/>Capitol .xxii. De cauterizacio de extrophulos. <lb/>Quan extrophulos so de flecma e de humors fregas e no so <lb/>hobedientz a digistio per medicinas e tu voys la digistio de aquelas <lb/>leugerament, lahoras tu igneys le cauteri conquau la forma del qual es <lb/>aquesta seguen, havent dos extremitatz hubertas per que yesca le fum <lb/>deves le cauteri per l’autra extremitat, e pausa aquel ignit sobre <lb/>aquel apostema una veguada, e autre si indigeyses de aquel, entro <lb/>que pervengua al preon del apostema. E si l’apostema es pauca, <lb/>lahoras pausa le cauteri segon la quantitat del apostema, e aprop <lb/>leyssa le per tres jorns e pausa sobre lu coto enfus en boder entro que <lb/>sia remaugut aquo que·l foc ha comburit. E aprop cura aquel am <lb/>enguent e tentas e draps entro que sia sanat. E la forma de la <lb/>cannula o deu cauteri a tal es comveyter. </p>
				<p>Capitol .xxiii. De cauterizacio de rauquiera de votz e de constriccio <lb/>de ale. </p>
				<p>Quan las humiditatz veno sobre le quanal del pulmo, e <lb/>majorment quan aquo es am fregiditat de compleccio, lahoras cove <lb/>que·l malaute sia evacuat al comensament am medicinas laxativas, e <lb/>aprop cauteriza aquel deves la razit del golayro en le loc depremegut. <lb/>E guarda te que no pervenguas am le cauteri al golayro ni no <lb/>comburas de la codena de lu sino un pauc. E cauteriza aquel am autra <lb/>cauteri deves la junctura del col en le derier espondil de lu. E·l
<pb n="25"/>cauteri de lu sia clavilh sego la maniera precedent. E aprop cura <lb/>aquel am aquo que es precedit entro que sia sanat. </p>
				<p>Capitol .xxiiii. De cauterizacio de malautia del pulmo e de tos. </p>
				<p>Quan tos e malautia de pulmo so de humiditatz fregas e le <lb/>malaute no ha febre ni tisic e es malautia antiqua, lahoras cauterisa <lb/>aquel am dos cauteris sobre la furcula en les locz depremegutz leontz <lb/>e buoytz; e am autra cauteri en le mieg loc del pietz entre dos <lb/>mamillos; e sia le cauteri clavilh segon la forma precedent. E si vols, <lb/>sia la tua cauterizacio punctan am le cauteri que es apelat puncta, la <lb/>forma del qual precedeys en la ponctacio de dolor de aurelhas. E sian <lb/>puntz entro cays ad aquels; e aprop cura aquel am aquo meteys que <lb/>es precedit entro que sia sanat. E ya sia le cauteri haventz tres <lb/>ramps quar cauterizacio es am <lb/>aquel: am una veguada podes far <lb/>tres cauteris segon aquesta forma: </p>
				<p>Capitol .xxv. De cauterizacio de titillic que es le cap del ajutori. </p>
				<p>Quan le cap del ajutori es dislocat per causa de humiditatz <lb/>lubricas e no es fermat en la hora del sieu retornament deves la sua <lb/>dislocacio entro que sia a lu aquo costuma de retornar, e aprop per <lb/>un petit movement es deslocat ayssi que s’endeve, ayssi cum nos <lb/>havem testificat, lahoras cove que primieyrament redusiscas la <lb/>dislocacio, e aprop le malaute sia reversat sobre le sieu dos o sobre le <lb/>latz sa; e aprop eleva la codena la qual es en la partida dedintz del <lb/>citillic a las partidas desus am les ditz de la tua ma sinistra, si la <lb/>junctura es dislocada a las partidas dedintz. E aprop igneys <lb/>le cauteri havent dos caps; e aquesta es la forma de lu: </p>
				<p>
					<pb n="26"/>E aprop cauteriza la codena entro que penetre aquela entro al autre <lb/>latz; e vindra la figura de cauterizacio lahoras de .iv. caps cauteris. <lb/>. . . . e so aquel subtils segon la quantitat de tenta; e aquesta es la <lb/>forma de lu: </p>
				<p>E alcunas veguadas es ajustat segon aquest comte .i. per que son les <lb/>cauteris .viii. E aprop pausa sobre le cauteri porys cuytz am sal, e <lb/>aprop fay adherir le malaute a trenquilitat, e lo membre no sia <lb/>maugut per alcun temps entro que sia confortat. </p>
				<p>E si la dislocacio es a las partidas desus e tart es fayt aquo, <lb/>lahoras cauteriza sobre le muscle am cauteri clavilh o am motz <lb/>cauteris puntan, quar la junctura es confermada e la humiditat es <lb/>romauguda e le malaute es sanat. </p>
				<p>Capitol .xxvi. De cauterizacio del stomac. </p>
				<p>Quan veno en l’estomac freg e motas humiditatz entro que aquel <lb/>extrazo de la sua compleccio e so multiplicatz raumases a lu, e si tu <lb/>continuas las manieyras de curacio e no confereyso, lahoras cove que <lb/>le malaute sia sobre le sieu dos ressupinat, e extenda las suas mas e las <lb/>suas coysas, e aprop cauteriza aquel am tres cauteris: an un cauteri <lb/>dejos le pietz per la quantitat d’un dit am cauteri clavilh, e am dos <lb/>cauteris dejos del dos costatz del cauteri, entro que vengua la figura <lb/>de cauteri triangulada; e elonga entre els que no sian ajustatz que <lb/>faran poyredura. E si la profunditat del cauteri la <lb/>quantitat de les dos terses de la grocesa de la codena. <lb/>E sia la figura del cauteri segon aquesta forma ses <lb/>addicio, E si vols, cauteriza am gran cauteri en le <lb/>mieg loc del estomac segon aquesta forma; et aquest <lb/>sia un cauteri segon la forma de cercle segon aquesta forma: </p>
				<p>
					<pb n="27"/>E sia cauterizat l’estomac punctan ad aquel que de aquest cauteri es <lb/>spaventat: e es que tu senhes sobre l’estomac punt segon la quantitat <lb/>que voles am tenta, e aprop cauteriza aquel am cauteri en les puntz; e <lb/>aprop cura aquel am la curacio qu’es precedita entro que sia sanat. </p>
				<p>Capitol .xxvii. De cauterizacio del fietge fret. </p>
				<p>Quan endeve en le fietge dolor per fregiditat o per humiditat o <lb/>per grossa ventositat entro que de la sieua normal compleccio sia <lb/>getat per egressio superflua, e es curat le malaute am aquo que <lb/>havem dit e no comfereys, lahoras cove que·l malaute sia ressupinat <lb/>sobre la sua cervitz, e senhes am tenta tres cauteris segon aquesta <lb/>forma et aquesta quantitat meteyssa sobre le fietge dejos dels <lb/>ipocondres, la hon perve le decubit de home. E sia l’espazi le qual es <lb/>entre quascun cauteri segon la grossetut del dit, e sia le cauteri segon <lb/>la longitut del cors dreyta. E no compremas la tua am le cauteri <lb/>mot. E si la quantitat de aquo que es adhurit la quantitat de la <lb/>maytat de la specitut de la codena, e no y sia pus ajustat; e si le <lb/>malaute stant sobre les pes de lu; e si no es estant, lahoras sia <lb/>jassent, le qual ja ha extendudas las suas coysas, e eleve les sieus <lb/>brasses. E es aquesta la forma del cauteri: </p>
				<p>E a tu es possible que cauterizes aquestz cauteris am cauteri <lb/>cutellar, quan es am tu subtilitat e prudencia en l’art. E guarda te <lb/>que trop no procesiscas en la cauterizacio, e sia adhurida la specitut <lb/>de tota la codena per que sia adhurit tot le cors e pervengua entro als <lb/>budels, quar la codena aqui es subtil; e sapias aquo. </p>
				<p>
					<pb n="28"/>Capitol .xxviii. De perforacio de apostema <lb/>del fietge am cauteri. </p>
				<p>Quan endeve excitura o apostema en le <lb/>fietge e voles saber si aquel apostema es en le <lb/>carn del fietge o en la tunica de lu, lahoras si <lb/>es en la carn del fietge, le malaute atrobo <lb/>gravitat e dolor ses acuitat. E si es en la tunica <lb/>del fietge, am la dolor es acuitat gran e vezes <lb/>que ja afatiguatz les metges la cura de lu. <lb/>Donc cove que·l malaute sia enversat sobre la <lb/>sieua cervit; e aprop senha le loc de <lb/>l’apostema am tenta; e aprop igneys le cauteri le quel <lb/>es asemblat a rag, la forma del qual a precedit <lb/>en l’autra pagina. </p>
				<p>E cauteriza am aquel .i. cauteri entro que <lb/>tota la codena sia comborida, entro que <lb/>pervengua al ciphac, entro qu’en yesca sania. E <lb/>aprop cura aquel per curacio dels autres <lb/>apostemas entro que sia sanat. E no cove que de <lb/>aquesta forma de cauteri use sino aquel del qual le estudi en l’art de <lb/>medicina es prolonguat, e en las mas del qual motas malautias an <lb/>conogut; mays aquest am esperiment alcunas veguadas sia ardit sobre <lb/>aquesta operacio, mays empero leyssa aquela deves nos, e es miels. </p>
				<p>Capitol .xxix. De cauterizacio de plauresi. </p>
				<p>Diyssero les @Antics cauteri de las razitz de aristologia a plauresi <lb/>frega segon aquesta manieyra esser fazedor, e es aquest que tu <lb/>prenguas de las razitz de aristologia longa secca una razit pun
<pb n="29"/>longua que es trobada, e sia de la grossetut del dit. E aprop <lb/>submergeys aquela en oli e eysen aquela al foc, e aprop cauteriza per <lb/>un cauteri en aquel loc le qual es entre la continuacio de la furcula am <lb/>le col; e am dos cauteris petitz dejos guidazi, un pauc declinans a la <lb/>partida que es dejus la barba, . . . . e am dos cauteris en aquo que es <lb/>declinant entre la quinta costa e la cizena, declinant un pauc a las <lb/>partidas detras; e am autre cauteri en le mieg loc del pietz; et am <lb/>autre sobre l’estomac, et am tres cauteris de las partidas detras; et <lb/>am un cauteri en aquel loc le qual es entre las dos spallas, e am dos <lb/>cauteris dels dos latz del pietz, dejos le cauteri le qual es entre doas <lb/>spallas. E no cove que compremas la tua ma am le cauteri, ans sia en <lb/>le manifest de la codena en obra. </p>
				<p>E ja diyssero alscus @Antics que so alscus dels homes les quals uson <lb/>de cauteri de ferr semblant a ray e igneysso aquel, e meto aquel en <lb/>aquel loc le qual es entre las costas, entro que pervenguam am aquel <lb/>ad aquel apostema e sia foragetada sania, ayssi cum havem dit en <lb/>l’apostema del fietge. Mays en aquesta perforacio am cauteri no es <lb/>ses temor, quar hu mor tantost ho accideys en le loc fistula a la qual no <lb/>es sanacio. </p>
				<p>Capitol .xxx. De la cauterizacio de la melsa. </p>
				<p>Quan tu curas la malautia de la melsa am aquo que havem dit de <lb/>la curacio en la divisio e no confereys la tua curacio, lahoras cauteri <lb/>en lu es segon tres manieras, las quals totas son dreyturieras, de <lb/>las quals la una es que fassas tres cauteris o quatre linhan segon la <lb/>longitut de la melsa segon la figura dels cauteris del fietge, la figura <lb/>dels quals ha precedit. E sia entre quascun cauteri la grossetut d’un <lb/>dit o un pauc mes, e la manieyra del cauteri sia la manieyra la qual
<pb n="30"/>havem dita en le cauteri del fietge engualment. E no compremas la <lb/>tua ma am le cauteri; e le malaute sia eves sobre lo sieu dos. E es <lb/>autra manieyra de cauterizar, so es que tu igniscas le cauteri haventz <lb/>dos vertimentz, la qual causa havem dita en le capitol de dislocacio <lb/>del muscle, e elava la codena la qual es en le endreyt de la melsa la <lb/>hon perve le jazer del malaute sinistre. E sia la tua elevacio am <lb/>la qual elevas la codena segon la longuesa del cors, per que sian faytz <lb/>cauteris segon la latitut del cos. E aprop entromet les dos <lb/>vernimentz, ignitz mot, en aquel entro que am aquels penetres la codena <lb/>de la autra part. E aprop extrayt le cauteri; e donc son faytz quatre <lb/>cauteris. E si voys, cauteriza am cauteri havent tres vernimentz. E <lb/>aprop tu cura le cauteri pus que aia laysat de getar brac per trops <lb/>jorns, quar mays es comferent que las autras causas precedentz en la <lb/>curacio. </p>
				<p>Capitol .xxxi. De cauterizacio de ydropici. </p>
				<p>Cauteri no catz en ydropici sino en alcinte3 propriament. Quan <lb/>tu curas le ydropic am las manieyras de curacio las quals havem ditas <lb/>en la divisio e no confereys la tua curacio, lahoras cove que aquel <lb/>cauterizes am quatre cauteris en le cercuit del embelic e am un <lb/>cauteri sobre l’estomac, e am autre cauteri sobre le fietge, e am autre <lb/>cauteri sobre la melsa, e am dos cauteris entre les spondils del dos, e <lb/>un cauteri en lo dreyt del pietz, e am autre cauteri sobre l’estomac. E <lb/>la quantitat de la profunditat del cauteri sia propdana a la spicitut de <lb/>la codena. E aprop layssa le cauteri ubert per so que gete brac per <lb/>lonc temps. E no evacuas le malaute de curacio aprop le cauteri am <lb/>aquo que cove per que sian agreguadas a lu doas entencios, e sira <lb/>festinada a lu am ajutori sanacio. La forma del cauteri am lo qual es <lb/>cauterizat lo ventre sia clavilh segon que la forma de aquel es desus <lb/>precedent, e es aquel am le qual es cauterizat le dos sia olivar segon <lb/>qu’es precedent a la sua forma. </p>
				<p>
					<pb n="31"/>Capitol .xxxii. De cauterizacio de pes e de las coyssas. </p>
				<p>Quan les pes so apostematz en ydropitz e so repletz de aygua <lb/>sitrina, cove que cauterisas les pes sobre le dos del pe in nocrati aquo <lb/>que es entre le auricular e le anular, e eleva la tua ma am le cauteri e no <lb/>torses aquel; e aprop eleva la tua ma, e no retornes aquela de tot, <lb/>quar l’aygua satrina rezuda. Es le cauteri segon aquesta forma: <lb/>E aprop fay sobre las doas coyssas dos cauteris, e en quascuna coysa <lb/>sia feyt cauteri am la extremitat del cauteri cutellar. E sia le cauteri <lb/>segon la longitut de la coyssa: .i. dejos le denolh e l’autre jos le mieg <lb/>loc de la coyssa; e sobre quascuna coyssa dos cauteris. E layssa la <lb/>plagua uberta ses curacio per lonc temps per so que alcuna aygua <lb/>resuda de lu. E aprop cura le am aquelas causas las quals havem ditas. </p>
				<p>Capitol .xxxiii. De cauterizacio de cos de ventre. </p>
				<p>Quan cos de ventre es per freg e per humiditat entro que debelice <lb/>las vertutz, so es la vertut digestiva e retentiva, las quals so en <lb/>l’estomac e en les budels, e es curat aquo am las manieyras de curacio e <lb/>no confereys, e vezes le malaute suffertan cauteri de vertut <lb/>exhiberant, lahoras cauteriza aquel am gran cauteri sobre le sieu stomac <lb/>segon que a precedit en la cauterizacio del estomac, am le cauteri del <lb/>cercle e am quatre cauteris en le cercuit del embelic subtils, am <lb/>cauteri clavilh subtil; e am cauteri sobre le alcatin sobre alozis gran, o <lb/>am dos cauteris. E si vezes las humiditatz exhuberants e le malaute <lb/>aquo tollerant, lahoras cauteriza aquel sobre le pentenilh e sobre les <lb/>budels, e fort leu ajustant dos cauteris sobre l’estomac e prop dels <lb/>inguonas, quar es curacio perficent de juvament de la qual no erras. </p>
				<p>Capitol .xxxiv. De cauterizacio de emorroydas antiquas. </p>
				<p>Quan so en la natura derier emorroydas antiquas o una de <lb/>humors grossas fregas o de humiditatz corrompudas, e son curadas
<pb n="32"/>am aquo que havem dit en la divisio e no confereys la tieua curacio, <lb/>lahoras cauterisa am tres cauteris sobre le pus dejos spondilh del dos <lb/>. . . . petit e petit triangular, e am cauteri desus le ombelic cays per <lb/>dos ditz. E si doptas que l’estomac de lu sia enfregidat e la vianda de <lb/>lu no sia degerida, e la cara de lu vezes apostemada, lahoras <lb/>cauteriza aquel sobre l’estomac am gran cauteri segon que es <lb/>precedit; e am un cauteri sobre fietge, e am autre cauteri sobre la <lb/>melsa de lu am cauteri clavilh, e leyssa le cauteri per alcun temps <lb/>ubert, e aprop cura lu entro que sia sanat. </p>
				<p>Capitol .xxxv. De cauterizacio de atheyl aprop la abscizio de lor. <lb/>Quan tu abscindes atheyl, lahoras tu igneys le cauteri que es <lb/>asemblat a ray. Aprop entremet aquel ignit en aquel atheyl abscis, e <lb/>ultima la tieua ma entro que pervengua le cauteri al orifici de la <lb/>vena de la qual ve la sanc. E fay aquo una vetz o doas, quar si achieyl <lb/>son trops, lahoras cauteriza quascun de lor segon que havem <lb/>recontat, e aprop cura aquels am aquo que confereys a lor dels <lb/>enguentz entro que sia sanat. E si cauterizas am gran cauteri sobre <lb/>alquatin, es mays derier en juvament. </p>
				<p>Capitol .xxxvi. De cauterizacio de fistolas que son faytas en la <lb/>natura derie en las partidas de lu. </p>
				<p>Quan la natura no obeziys a la obra la qual havem recomtada en son <lb/>loc, e·l pacient es espaventat per aquo, sia sanat am cauteri. Donc <lb/>quan ad alcun ve fistola en la natura derier, e es antiquada, corro <lb/>sania de lu e humiditatz corrompudas, e donc aquo que es pus <lb/>digne que cove es que proes aquela am tenta subtil, e aprop conoys la <lb/>quantitat de la profunditat de lu am la devant dita tenta. Aprop <lb/>igneys le cauteri que es semblant a ray. E aprop met aquel cauteri <lb/>ignit en aquesta fistula, e segon la quantitat en la qual intrec la tenta. <lb/>E itera sobre aquela le cauteri entro que sian comburitz aquels cors <lb/>corrumputz tost una veguada o dos o tres, segon la quantitat de la
<pb n="33"/>tua necessitat. E guarda te de combustio de nervi e de vena; o si <lb/>fistula va al cors de la vesica o al cors del budel, lahoras guarda te de <lb/>totz aquels locz; e no fassas aquo sino quan la fistula es en loc carnos <lb/>e cogitas que no es penetrant. E aprop cura le loc entro que sia sanat. <lb/>E si le loc es sigillat, e so abscindidas de lu las materias, e roman ayssi <lb/>per lonc temps, lahoras sapias que ja es curat entierament. E si las <lb/>materias no so de lu ostadas, lahoras sapias que es penetrant o en le <lb/>preon de lu os corromput, o cays aquo de aquelas causas de las quals <lb/>vindra rememoracio en son loc. </p>
				<p>Capitol .xxxvii. De cauterizacio dels ronhos. </p>
				<p>Quan en les ronhos endeve dolor per freg o per grossa ventozitat, <lb/>e per aysso le coyt del malaute es amermat, lahoras cove que <lb/>cauterizes aquel sobre les ronhos am cauteri sobre quascun ronho am <lb/>cauteri clavilh del qual precesic la rememoracio. E fort leu cauterizam <lb/>am le segon un petit dejos, per que vindran tres cauteris liniatz, e <lb/>donc siran mays deriers en juvament. </p>
				<p>Capitol .xxxviii. De cauterizacio de la vesica. </p>
				<p>Quan accideys en la vesica debelitat e mollificacio per freg e per <lb/>humiditatz ayssi que·l malaute la urina no retengua, lahoras <lb/>cauteriza aquel en la partida pus dejos sobre la vesiqua, la hon <lb/>comensan les pels del pentenilh, e cauteriza am un cauteri en la <lb/>partida dreyta, e am autre en la senestra de lu. E sia la longitut de <lb/>quascun cauteri segon la cantitat dels not del pous; e cauteriza aquel <lb/>am cauteri en la partida pus bassa del dos, o am dos cauteris si es <lb/>necessitat. E sia cauteri clavilh segon que es procesit. </p>
				<p>
					<pb n="34"/>Capitol .xxxix. De cauterizacio de la mayra. </p>
				<p>Quan veno en la mayra freg e humiditatz, e per aysso es <lb/>prohibida enpreignacio, e son corrompudas las mestruas de lu, e es <lb/>tardada la provocacio de lor, e accideys dolor deves le <lb/>haveniment de lor, lahoras cove que·l loc sia cauterizat am tres <lb/>cauteris en le circuit del ombelic, ayssi cum havem dit en le cauteri <lb/>de la vesica; e am cauteri sobre le loc pus dejos del dos, o am dos <lb/>cauteris, e sia le cauteri clavilh. </p>
				<p>Capitol .xl. De cauterizacio de la dislocacio de l’anqua. </p>
				<p>Quan humiditatz moucozas so efundudas a la partida de la <lb/>anqua, e so faytas causas del yssiment del sieu loc, e senhal de lu es <lb/>que la coyssa es prolonguada sobre l’autre quan so comparadas entre <lb/>lor. E le loc de la dislocacio es atrobat en lu quays boyt. Adonc cove <lb/>que cauterizas le malaute sobre la partida de la anqua de lu am <lb/>cauteri a sercle semblant, pus que tu auras senhat am tenta en le <lb/>cercuit de la partida ayssi cum es revolguda, e per so que la <lb/>partida caia el mieg loc del cercle. E sia le cauteri del qual precedit la <lb/>forma en la cauterizacio del estomac. E si aquest cauteri no es a tu <lb/>present, lahoras cauteriza aquel am tres cauteris am cauteri olivar <lb/>gran. E sia fayt le cauteri segon la quantitat de la ispicitut de tota la <lb/>codena; e aprop cura aquel entro que sia sanat. </p>
				<p>Capitol .xli. De cauterizacio de la vena sciatica. </p>
				<p>Quan dolor ve en la partida de anqua, e so causa de lu freg et <lb/>humiditatz, le malaute es curat am aquo que havem dit e no <lb/>confereys, e aquo es antiquat, lahoras cove que tu lacses le malaute <lb/>de humors grosses am pillulas fetidas o am pillulas artificials o <lb/>semblantz; e aprop cauteriza aquel. E la manieyra del cauteri en <lb/>aquela es segon dos manieyras: o cauteri am medicinas comburentz, <lb/>o cauteri am foc. </p>
				<p>
					<pb n="35"/>Sira segon dos manieyras scientas, de las quals es la una que <lb/>cauterizes aquel sobre la partida de l’ancha de lu am tres cauteris <lb/>triangulatz segon aquesta forma; e fay am aquels bona profunditat. </p>
				<p>E sia le spazi le qual es entre cascun cauteri la <lb/>quantitat de la grossitut del dit e si le cauteri <lb/>olivar o gran. Mays alcunas veguadas sia le cauteri <lb/>sobre le mieg loc sobre le cap de l’anquan per que <lb/>son quatre cauteris. E si vols, cauteriza am le <lb/>cercle del qual es precesida la forma en la <lb/>cauterizacio de la dislocacio de l’anqua, la .i. que sia cercle <lb/>continent e comburey la ispicitut de tota la <lb/>codena. E aquesta es la manieyra de cauteri in ciatiqua quan dolor es <lb/>adherent al anqua e no es estenduda entro a la coyssa. Mays si es <lb/>estenduda entro a la coyssa, lahoras cauteriza aquel am dos cauteris <lb/>sobre la coyssa sobre le loc al qual envireys le malaute que es la dolor; <lb/>e am un cauteri sobre la cavilha per quatre ditz un pauc deves la part <lb/>cilvestra. E si le cauteri cutellar, e sia la profunditat del cauteri <lb/>segon la quantitat de la ispicitut de la codena. E si le malaute <lb/>envireys que la dolor es estenduda entro al loc prop les ditz des pes, <lb/>lahoras cauteriza aquel aqui on envireys am cauteri per tres puntz o <lb/>quatre o mays si indigeys de aquel. E si le malaute envireys dolor <lb/>esser dejos le donolh ves la coyssa, lahoras cauteriza aquel aqui am un <lb/>cauteri cutellar. </p>
				<p>E guarda te en tota cauterizacio que no ultimes am le cauteri en <lb/>tant que comburas nervi o gran arceria, e que per aquo a tu es sobre <lb/>le malaute mal noccument o contraccio. E yeu ja e vist un e autre de <lb/>aquels les quals cauterizero sobre la cavilha e ultimero en la <lb/>cauterizacio, e la cama foc inflada entro que la tumor aconseguit lo pe, e foc <lb/>perforat e corromput tot le pe. E aprop accidic fort solucio de <lb/>ventre, e aprop aquo la mort. E si la dolor es en dos partidas ensemps <lb/>cauteriza quascuna segon aquesta manieyra. E diysero les savis <lb/>alcus en la cauterizacio de anqua cauteri del qual aquesta es la manieyra: fay <lb/>semblant a cercle de ferr del qual le cercuit sia la maytat de un palm; e <lb/>sia deves le sieu orrifici segon la grossesa de un os de datil o mens un <lb/>pauc. E dedintz aquel cercle sia un autre tertz; e sia le spazi le qual <lb/>es entre lor la quantitat del notz del pous; e sian aquels cercles ubertz <lb/>de dos partidas; e sia la longitut de aquels cays un notz o dos notz,
<pb n="36"/>e fay en aquels margue de ferr decentment <lb/>apparelhat en les cercles; e aquesta es la forma de <lb/>lu: </p>
				<p>Aprop sia ignit en le foc entro que <lb/>s’enrogesisca e gete scintillas, e aprop sia pausat <lb/>sobre la partida del anqua, le malaute colcat <lb/>sobre le latz sa. E donc cauteriza aquel am tres <lb/>cauteris redontz en una veguada. E aprop layssa aquel per tres jorns; <lb/>aprop emplastre aquel am boder e layssa la plagua uberta per trops <lb/>dias; e aprop cura aquel am enguentz entro que sia sanat. </p>
				<p>Diys Albucasis: o, filhs, de aquesta specia de cauteri pauc <lb/>havem usat per la terror del reguardament de lu, e per aquo que <lb/>paucs havem trobatz les quals reguardan sobre lu. Mays dels bos <lb/>cauteris a lu qui les sufferta, et atroba am aquel le loc de lu. </p>
				<p>Mays cauteri am medicinas adhurentz es que tu fassas dos cercles <lb/>haventz armula perforada en la qual deyssen le guaffo de la porta de <lb/>ferr; sia la longuitut de la paretz en la nauteza de lor sian dos <lb/>nozes o quays aquels. E si le spazi le qual es entre quascu la <lb/>quantitat de la grossitut del dit; e sian ubertz dejos e desus, e sian <lb/>que contenguan se entre lor segon aquesta forma: </p>
				<p>E aprop pausa sobre la partida de la anqua le <lb/>malaut jasent sobre le latz sa, e comprem la tua ma <lb/>sobre la partida de la anqua; e aprop pren de aygua <lb/>cauda e fon la entre dos cercles, e la qualiditat de <lb/>aquela sia am le foc petit a petit, e te aquela per la <lb/>quantitat de una hora, e sufferta le malaute la mordicacio e la <lb/>adhustio de lu — quar aquel atrobo mordicacio ayssi cum de foc — <lb/>entro que cesse la mordicacio. E aprop eleva la tua ma am le <lb/>instrument et abstergeys l’aygua cauda de tota la anqua am aygua <lb/>dousa. E aprop leyssa aquel per tres jorns e pausa sobre aquel boder <lb/>entro que sia la negror de la adhustio remauguda, e leyssa aquo per <lb/>alcus jorns, e correra de lu poyredura; aquest es derier en juvament. <lb/>E aprop cura aquel am enguentz entro que sia sanat. E si la dolor es
<pb n="37"/>extenduda entro la coyssa o la camba, fay a lu estatua en lu que <lb/>contengua aygua segon que es feyt en la anqua engualment. <lb/>E aquesta es la manieyra de aygua cauda, e yeu ja he scrit aquela <lb/>en le tractat de la rectificacio de medicinas. Recipe de alcali e de caus <lb/>no extinta de amdos ana partida una, e trissa les e pausa en una ola <lb/>nova de la qual la partida dejos sia perforada per un petit trauc, segon <lb/>la quantitat que intre en lu ray. E pausa dejos le fons de la ola autra <lb/>ola enveyriada, e gete sobre aquel alcali e caus viva de aygua doussa <lb/>la qual cobra aquels per un dit, e pus que tu compremes aquels am la <lb/>tieua ma per bona compressio, e leyssa la hola que deyssenda de lu <lb/>aygua aguda en la partida dejos a la ola enveyriada. E aprop ajusta <lb/>tota aquela aygua, e geta la sobre autra caus viva e autre alcali <lb/>renovelatz, quar aquela lahoras sira de mot forta acuitat, la qual es <lb/>aministrada en motas operacios de medicina e en cauterizacio dels <lb/>autres membres, quar operacio fa de foc. E so de las medicinas <lb/>alcunas am las quals es cauterizat ancha, ayssi cum tezizic e mel <lb/>anacrat e caus am sabo enayssi que sian mesclatz. E Gualia recontet <lb/>de un home dels antics la operacio e la curacio am la qual es curada <lb/>dolor de anqua e de vena sciatica, e magnifiquet mot be esser de <lb/>aquel, e diys que no hac necessitat de autra curacio, e quar es sanat <lb/>per una veguada ayssi cum recomtec, quar fort leu aquel intrec en <lb/>banh e eysic ja sa d’aquel. Et es que sia pres de certarragi vert, e si no <lb/>es atrobat vert, sia presa figua recent; e mot sia trissada am un pauc <lb/>de grays e sia pausat sus la anqua en la qual es la dolor, o en la coyssa, <lb/>o en la camba, e sia liat. E sia layssat per la cantitat de tres horas o <lb/>per la quantitat que·l malaute centa cedacio de la adhustio. E aprop <lb/>met aquel en banh e donc quan le cors de lu sia enrozat, entromet <lb/>aquel en le sol, quar la dolor cessa e es sanat. </p>
				<p>E sapias que no cove que alcu use de cauteri am aquestas <lb/>medicinas sino aprop la evacuacio del cors. <lb/>Mays ja Escorides diysec que quan am fenda de cabra la vena <lb/>stretica es cauterizada, aprofieyra a lu mo be; e sia le cauteri am lu <lb/>segon aquesta manieyra: sia presa lana e sia enbeguda en oli antic, e <lb/>sia pausat entre le pous del pe e entre le fossil. E aprop pren fenda de <lb/>cabra secca e emflasma aquela am foc entro que sia fayta carbo; e <lb/>aprop pausa lu sobre la lana e leysa la entro que sia estengida. E aprop <lb/>itera aquo, e no cessas far aquo entro que·l scintiment de la
<pb n="38"/>mordicacio pervengua entro al anqua e repausa la dolor. Et <lb/>aquesta manieyra de cauteri es apelat cauteri de vaquas. </p>
				<p>Capitol .xlii. De cauterizacio de dolor de dos. </p>
				<p>Alcunas veguadas dolor es en le dos per tropas causas, cum per <lb/>cazement o per percucio o per superflua evacuacio, e per causas ad <lb/>aquelas semblantz, per infusio de materia frega e humida. E cauteri <lb/>no catz sino en aquesta sola specia la qual es fayta per efusio de <lb/>materia frega. Donc cove, aprop evacuacio del malaute am pillulas <lb/>fitidas e am semblant a lor, que sian faytas sobre·l dos en le qual es <lb/>la dolor tres linhas segon la latitut de lu, pus que senhas am tentha en <lb/>quascuna linha .v. cauteris o mays, segon la quantitat que ve de la <lb/>tolleransa del malaute e de la vertut de lu. E sia fayta cauterizacio am <lb/>cauteri de punt. E si vols, cauteriza am tres cauteris o am <lb/>quatre am cauteri clavilh medial segon aquesta forma: </p>
				<p>Capitol .xliii. De cauterizacio al comensament de gilbositat. </p>
				<p>Motas veguadas endeve aquesta malautia als petitz enfantz; e <lb/>senhal del comensament de lu en les enfantz es que accideys sobre lor <lb/>estrectura en le ale eves la elevacio e·l movement. E atrobas en le <lb/>derier espondil del dos e dels notz de lu que ja comensa a <lb/>sobremontar sobre les autres spondils. E donc quan tu vezes aquo e <lb/>voles prohibir, lahoras cauterisa aquel am cauteri que sia cercle segon <lb/>aquesta forma: </p>
				<p>que prengua le cauteri sobre tota partida del spondilh <lb/>engualment. E si vols, cauteriza en le circuit del spondilh <lb/>am le cauteri de punt dos linhas o tres. E sian les puntz
<pb n="39"/>propdas entre lor. E aprop cura le loc entro que sia sanat am aquo <lb/>que havem dit. Mays guarda que cauteri no sia administrat en <lb/>gelbositat que sia fayta per spasme de nervi. </p>
				<p>Capitol .xliv. De cauterizacio de podagra e de dolor de juncturas. </p>
				<p>Quan dolor de juncturas son faytas per humors fregas les quals so <lb/>enfundutz a quascun membre del cors, lahoras quan veno dolors en <lb/>los pes, de costuma dels metges es que aquo apelen podragua <lb/>propriament. E donc cum es curada podagra de causa frega am <lb/>manieyra de cura e no so remaugudas las dolors, lahoras las remau <lb/>cauteri. E es que tu cauterizas aquel aprop evacuacio en le circuit de <lb/>la junctura del pe am motz cauteris. E sia cauteri olivar del qual <lb/>aquesta es la forma de lu: </p>
				<p>E si es necessitat que puntz sia fayt sobre la fassia del pe, lahoras fay <lb/>am cauteri de punt. E si las dolors pujan entro als denolhs o a las <lb/>autras juncturas, e aquo motas vetz s’endeve, lahoras cauteriza aquel <lb/>sobre quascun donolh am tres cauteris o quatre de tota partida am <lb/>aquest cauteri olivar. E si motz cauteris que aquestz cauteris sian a tu <lb/>necessaris, lahoras cauteriza aquel e no premas trop la tua ma am le <lb/>cauteri abans, sia tant solament enviro la specitut de la codena. E si <lb/>las dolors pugan entro al donolh e·l dos, lahoras aministra le cauteri <lb/>le qual havem dit en le sieu capitol. </p>
				<p>E si las dolors so en las mas tant solament, e es apelada suagra, <lb/>lahoras puncta en le circuit dels focils ayssi cum se revolvo, puncta <lb/>en aquels dos linhas. E si reman de las dolors en les ditz, lahoras <lb/>puncta en le cercuit dels focils sobre quascun notz e sobre la pinche <lb/>de la ma. E si las dolors pugan aprop alscus jorns als coydes o als <lb/>muscles, lahoras cauteriza les quascus de tota part dels ajutoris. E no <lb/>evacuas le malaute de bon regiment e de recepcio de medicinas, quar <lb/>si es fayt bon regiment e flacma es evacuada am aquest cauteri sira <lb/>sanat, @Dieus ajudan. </p>
				<p>
					<pb n="40"/>Capitol .xlv. De cauterizacio de rompeduras. </p>
				<p>Quan endeve rompedura en les angonars e diysendo les budels <lb/>denant l’atela al genetiu, e aquo es comensan de aprop, lahoras cove <lb/>que tu mandas al malaute layssar la sua comestio en le sieu dia e que <lb/>use de causas leniens per so que la fenda deyssenda del sieu ventre. E <lb/>aprop segua le malaute entre las tuas mas sobre le sieu dos, e <lb/>comanda a lu que tengua le sieu ale entro que sia foro getat o <lb/>aparesca l’atela o·l budels. E aprop retorna aquel am les tieus ditz e <lb/>senha am tenta la ruptura sobre le os del pentenilh am senhal la <lb/>extremitat del qual sia semblant a la maytat de cercle a las subiranas <lb/>partidas del cors. E aprop igneys le cauteri del qual <lb/>aquesta es la forma de lu: </p>
				<p>entro que sia mot rog e gete cintilhas. E aprop reduzeys le <lb/>budel o l’atela a la sua conquavitat, e aprop pause <lb/>la sua ma sobre le loc per so que le budel no yesqua. E tu ja <lb/>has ubert entre las coyssas del malaute e dejos lu as pausat un coyssi, <lb/>et autre servent sia sus las cambas de lu, e autre sus le pietz de lu, <lb/>le qual tengua las suas mas. E aprop pausa le cauteri sobre aquel senhal <lb/>am la tua ma am cauteri stan dreyt, e te aquel entro que am lu <lb/>consieguas le os del pentenilh entro al mieg del duiduni; e itera am <lb/>aquel autra veguada si a tu aquel no has conseguit en la primieyra <lb/>veguada entro al os. E observa saviament del ysiment del budel en la <lb/>hora de la tua cauterizacio, que no comburas aquel budel per so que <lb/>sobre le malaute no vengua in mort o autre gran malicia. E sapias que <lb/>quan tu am le cauteri no atenhas le os, no confereys la tua operacio. </p>
				<p>E cove que·l cauteri dels enfants sia subtil segon le gran e la <lb/>mesura de lor. E aprop cura le loc del cauteri per tres dias am boder <lb/>entro que sia remauguda la scara del foc. E aprop cura aquel am les <lb/>autres enguentz entro que sia sanat. E le malaute sia jasent sobre le <lb/>sieu dos per .xl. dias entro que sia sigillat le loc e la plagua. E cove <lb/>que pauses le nutriment de lu segon la longitut del temps de la <lb/>curacio de lu le qual le linesca le ventre de lu, e que le budel no yesca <lb/>fora deves le esforsament de guerir. E aprop quan se vol levar aprop <lb/>.xl. dias, lahoras aministra liament decentment fayt, e tengua aquel
<pb n="41"/>per autres .xl. jorns. E sia mermat de trebalh e de replecio de vianda <lb/>e de beure, e de votz vehementz, quar quan usa de aquest regiment <lb/>de sanacio entiera sira sanat. E yeu diyre la curacio de las rupturas <lb/>en las autras partidas del ventre, e so al comensament, e vols que no treguan, <lb/>lahoras cauterisa la ruptura d’aquel am cauteri redon segon la <lb/>quantitat de lu, e sia aquo que es exhurit de la codena ayssi cum la <lb/>tersa partida de lu; e aprop cura aquel am aquo que havem dit, e no <lb/>es ajustat. E ja diyssero alcus primiers que ruptura sia cauterizada am <lb/>cauteri triangular segon aquesta forma, pus que es senhada am tenta: </p>
				<p>e es pausada linha que eys per la latitut en le latz pus sobira de la <lb/>ruptura, e autra linha al desus; e depausa la tua ma am un cauteri <lb/>clavilh, mays le primier cauteri es pus leugier e milhor. </p>
				<p>Capitol .xlvi. De cauterizacio de torcio. </p>
				<p>Quan endeve en alscus membres per cazement o per percussio <lb/>dolor e persevera aquela dolor per lonc temps e no comfereys al u <lb/>curacio am medicinas, lahoras cove que cauterizes am cauteri de <lb/>punt. E sia le cauteri de tot membre segon la magnitut e la parvitat <lb/>de lu, e vertut e develitat de lu, e locacio de torcio e dolor de lu. <lb/>Donc si·s sanat per le primier cauteri, bo es; e sino, lahoras itera <lb/>sobre lu le cauteri; quar de costuma de aquelas dolors es que sian <lb/>punctatz de membre ad aquel membre le qual apropinque al u, per que <lb/>cove que consieguas aquels am cauteri entro que·l malaute sia sanat. </p>
				<p>Capitol .xlvii. De cauterizacio de lepra. </p>
				<p>Les lebros alcunas veguadas am cauteri per mot gran juvament, e <lb/>magerment si la specia de lepra que es fayta per putrefaccio de
<pb n="42"/>flacma e de melencolia. E donc cum tu vols cauterizar aquel, <lb/>considera si la lepra es comussan e as aquela curada am aquo que <lb/>havem dit en la divisio e no deysen, ni esta, e temes sobre le <lb/>malaute que la corrupcio comprehenda tot le cors de lu e tota la <lb/>compleccio de lu, lahoras cauteriza aquel sobre le cap am .v. cauteris: <lb/>am un en le mieg loc del cap, e am le segon pus dejos de lu, eves le <lb/>front a la fi dels cabels; e amdos sobre dos corns; e am un detras, <lb/>sobre la nuca o servitz. E ultima la tua ma am le cauteri un pauc <lb/>entro que emprema en le os una petita empressio, e de lu sian <lb/>deslocadas las scorsas, per so que la expiracio de grossas vapors sia <lb/>alleujada de lu; e cauteriza sobre la melsa segon que es precesit. </p>
				<p>E si la lepra es ja expanduda sobre le malaute e apar <lb/>manifestament, lahoras cove que tu cauterizas aquel am aquels cauteris <lb/>les quals havem ditz en le cap; e am cauteri sobre la extremitat del nas, e <lb/>am dos cauteris sobre las doas maysselas, e am dos cauteris sobre dos <lb/>spondils del col, e am .vi. cauteris sobre les spondils del dos, e am un <lb/>gran sobre les spondils prop de la coeta, e un sobre la cotea . . . ., e <lb/>am dos sobre las anquas, e am un sobre quascuna anqua, e am dos <lb/>sobre les donols e un sobre quascun donolh, e am dos sobre les <lb/>coydes, e am dos sobre les muscles, e am dos las teneretutz del sieu <lb/>pietz; e cauteriza aquel sobre totas las juncturas dels ditz de las mas e <lb/>dels pes, e sobre quascun talon dels sieus pes, e sobre les foscils de las <lb/>suas mas. E guarda te dels nervis les quals so sobre le talo que no <lb/>comburas aquels. E alcunas veguadas es cauterizat am un cauteri <lb/>sobre le os del pentenilh e am autre sobre la boca del stomac, e autre <lb/>sobre le fietge. E sapias que quant mays ajustas cauteris, tant es mays <lb/>juvatiu e mays conferent; e sapias que le malaute no ha en le cauteri <lb/>dolor, ayssi cum han les sas, per so quar le cors de lu ja es stupefayt. E <lb/>cove que les cauteris sian grans o paucs segon les membres e las <lb/>juncturas segon que es precedit de las specias dels ferramentz. E <lb/>aprop cura le cauteri am farina de errs coyta am mel e am l’autra <lb/>curacio entro que sia sanat. </p>
				<p>Capitol .xlviii. De cauterizacio de stupor. </p>
				<p>Quan alcun membre es stabozit o adormit e es curat am <lb/>medicinas, olis e emplastres, e no es sanat, lahoras tu cauteriza aquel
<pb n="43"/>membre stabozit am cauteris segon que merita la grandesa del <lb/>membre o la parvitat de lu. E sia lo tieu cauteri intrant la ispicitut de <lb/>la codena un pauc. E aprop cura aquel am enguent entro que sia <lb/>sanat. E alscunas veguadas es cauterizada alcuna stupor le qual <lb/>endeve a las mas e als pes, e als spondils del dos e ves le eysiment dels <lb/>nervis les quals mavon aquel membre, e es remauguda la stupor. <lb/>Mays no prusuma sobre aquo sino aquel que es savi en la anotomia <lb/>dels membre e de la egressio dels nervis tot le cors moventz. </p>
				<p>Capitol .xlix. De cauterizacio de albaras que es morfea. </p>
				<p>Quan albaras es antiqua e no comfereys a lu alcu dels enguentz de <lb/>medicina, lahoras tu cauteriza sobre aquela am cauteri preon un pauc <lb/>segon la quantitat de la specitut de la codena entro que sia <lb/>remauguda la blancor e la color de lu, e la color de lu sia mudada. E <lb/>aprop cura aquel am farina de errs e de lentilhas am oli rozat e am <lb/>folhas de arnagrosa, e am sanc de colomba o am sanc de yronda, da <lb/>cascuna sia una partida e totas sian mescladas, e aprop sia linit un <lb/>drap e sus le loc sia pausat entro que sia sanat. </p>
				<p>Capitol .l. De cauterizacio de cranc. </p>
				<p>Quan canser es comensan e vols aquel ostar, lahoras cauteriza <lb/>aquel am cauteri de cercle en le circuit de lu ayssi cum es revolgut. E <lb/>diysero les savis que sia cauterizat am lo derier cauteri en le mieg <lb/>loc; mays a mi no es vist aquo, quar temi que sia ulcerat, e yeu ja e <lb/>vist aquo alcunas veguadas. E es pus dreyturier que sia cauterizat en <lb/>le circuit de lu am cercle ayssi cum avem dit, o am motz cauteris. </p>
				<p>Capitol .li. De cauterizacio de adubilati. </p>
				<p>Quan alcun adubilati es tardat en maturacio, e aysso es per la <lb/>superfluitat fazen aquela, o per etat del malaute, quar es vielh en
<pb n="44"/>decrepitat, de pauc sanc, o per le temps, e tu vols festinar en la <lb/>maturacio de adubilati; lahoras cauteriza en le circuit de lu am motz <lb/>cauteris petitz punctan; e aprop leyssa aquela quar ela fastinara en <lb/>maturacio. Mays si tu vols la perforacio de lu am cauteri, lahoras tu <lb/>igneys le cauteri del qual aquesta es la forma de lu: <lb/>e depausa aquel en le mieg loc de adubilati entro que penetre la <lb/>codena. E si le cauteri en aquel loc que es pus dejos, per so que le <lb/>cors del brac sia alleujat; e aprop cura aquel entro que sia sanat. </p>
				<p>Capitol .lii. De cauterizacio de corrodent. </p>
				<p>Corrodent es corrupcio ambulant en le membre, la qual corrodeys <lb/>aquel ayssi cum a foc comedent lenha secca. Donc si vezes aquel <lb/>corrodent en loc le qual sufferte cauteri am foc, lahoras tu igneys <lb/>cauteris clavils motz paucs, e grans segon que es convenent en aquel <lb/>loc en le qual es corrodent. E aprop cauteriza aquel de tota partida <lb/>entro que erradiques tota la corrosio e no romangua alcuna causa de <lb/>lu. E aprop leyssa aquel per tres dias, e pausa sobre les locs <lb/>cauterizats solpre trissat am oli mesclat entro que las scaras sian <lb/>totas eradicadas e tota la corrupcio. E aprop cura aquel am enguentz <lb/>carn engendrantz. Mays si aprop tres dias vezes que la carn nasca <lb/>sana en la qual no es corrupcio, bo es; mays sino, lahoras itera le <lb/>cauteri sobre aquo que es romas en les locs corrumputz. E corrodent <lb/>es medicat alcunas vetz am medicina aguda, quar aquela es meza en <lb/>loc de cauteri. Mays empero cauteri am foc es de pus leugier <lb/>juvament. E yeu ja e dit la curacio de lu am medicina aguda en la <lb/>divisio, e donc pren aquela quan de lu auras endegencia. </p>
				<p>
					<pb n="45"/>Capitol .liii. De cauterizacio de claus e dels autres semblants. </p>
				<p>Motas veguadas endeve a las partidas dejos del pe malautia que <lb/>s’apela clau, e es causa grossa, fentrada, la qual ladeys le pe; e <lb/>cauteri en aquels es segon dos manieyras, so es cauteri am foc e <lb/>cauteri am aygua cauda. Mays cauteri am foc es que igniscas le <lb/>cauteri concau semblant a pena de voltor, le qual sia feyt de ferr <lb/>segon la quantitat la qual contengua le clau de tota partida, e sia de <lb/>subtils marguas. E aprop pausa aquel ignit sobre le clau, e aprop <lb/>revolveys la tua ma am le cauteri en le circuit del clau entro que·l <lb/>cauteri pervengua a la profunditat del clau. E leyssa aquel per tres <lb/>dias entro que comense getar brac. E aprop emplastre aquel am <lb/>malvas salvatges trissadas am sal, e leyssa le emplastre sobre aquel <lb/>per una nuoyt, quar aquel sira eradicat de las suas razitz. E aprop <lb/>cura le loc am enguent de carn generatiu entro que sia sanat. </p>
				<p>E si so no-convertitz, e motas veguadas accideysso en la <lb/>superficia del cors, majorment en las mas e les pes, lahoras cove que <lb/>tu aministres en aquels cauteri am aygua, e es que prenguas una <lb/>quannula de eram o de ferr o de pena de voltor, e pausa aquela sobre <lb/>le clau; e aprop geta en la quanula de aygua cauda pauca cantitat, <lb/>e rete la tua ma, e tu revolveys aquela am compressio de la tua ma de <lb/>tot, e sia enpremut le marge de la canula en la razit del clau, e <lb/>atrobara la aygua cauda via al preon de la razit del cau; e espera le <lb/>malaute un pauc la mordicacio de l’aygua cauda per una hora, e <lb/>aprop remau aquela, quar le clau am las suas razitz sira erredicat. E <lb/>ayssi fe am aquels la .i. aprop l’autre entro que venguas sobre totz <lb/>les quals de lor so en le cors. E aprop cura aquels pus que las razitz <lb/>dels claus so erradicadas am aquo dels enguentz les quals la carn <lb/>ve engenran. </p>
				<p>Capitol .liiii. De cauterizacio de tremor. </p>
				<p>Quan endeve ad alcu tremor per freg en le nervi o per febre de <lb/>causa frega, o per autra causa semblant, lahoras cove que tu <lb/>cauterises aquel am quatre cauteris o am .v. sobre les spondils del dos, <lb/>entre quascun spondilh am un cauteri; e am cauteri en le pietz de <lb/>lu, e sobre l‘estomac de lu, am cauteri olivar. E la tremor de lu se <lb/>repausa e festina la sanetat de la malautia frega. </p>
				<p>
					<pb n="46"/>Capitol .lv. De cauterizacio de albati accidentz al cors. </p>
				<p>Quan en le cors so espellitz albati, e so pustulas fendas las quals <lb/>so feytas de materias grossas corruptas; donc cove al comensament <lb/>cum apareyso, que sia cauterizat sobre tot cap de la fistola am cauteri <lb/>subtil am fustz de mirt, la extremitat del qual es estenduda am foc; o <lb/>am razitz de erestologia longua; o am cauteri lentecular. E alscunas <lb/>veguadas es cauteri ademamil al comensament de la sua expulcio <lb/>segon aquesta manieyra; e no so cregudas, e es disrumpuda la <lb/>superfluitat fazens aquels, et sana de aquels. Mays empero cove que <lb/>aquo sia fayt aprop evacuacio am fleubotomia. </p>
				<p>Capitol lvi. De cauterizacio de fluex de sanc accident per incisio <lb/>de arceria. </p>
				<p>Tropas veguadas endeve fluex de arceria que es inciza deves la <lb/>plagua la qual endeve deforo, o deves la incizio de apostemas o <lb/>cauteri del membre, e alor semblantz, e es dificil remaura aquel. <lb/>Donc cum accideys ad alcu aquo, lahoras tu·t coyta am la tua ma <lb/>a l’orrifici de la arceria, e pausa sobre aquel le tieu dit endic estrenh <lb/>aquel motas veguadas entro que sia ostat le fluex del sanc dejos le <lb/>tieu dit, e que non yesqua. E aprop pausa en le foc les cauteris olivars <lb/>paucs e grantz, per nombre motz, e exsuffla sobre aquels entro que <lb/>sian mot ignitz. E aprop pren de aquels un petit o un gran segon le <lb/>loc e la plagua en la qual es rompuda la arteria, . . . . sobre aquela <lb/>vena festinantment pus que auras remaugut le tieu dit, e te le cauteri <lb/>entro que sia abcindit e restreyt aquel sanc. E si le sanc es expellit <lb/>de l’orrifici de la arteria quan tu remaues le tieu dit e extringeys le <lb/>cauteri, lahoras pren la un autre cauteri coytadament dels cauteris <lb/>les quals en le foc son preparatz, e donc no cesses fer aquo un aprop <lb/>autre entro que le sanc sia restrengit. E guarda te que no comburas le <lb/>nervi que aqui es, e que vengua sobre le malaute autra malicia.  E <lb/>sapias que quan de l’arteria flueys sanc, lahoras no es possible en <lb/>aquels restrenge la sanc, e majorment quan l’arteria es gran, si no am
<pb n="47"/>una de quatre manieyras: o am cauteri ayssi quo dit havem, o am <lb/>extraccio quan no es extrayta, quar quan es extrayta las extremitatz <lb/>de lu miels son comburidas e es restreyt le sanc, o que sia liat am fiel <lb/>o am liament per fort strectura, o que sian pausadas sobre lu <lb/>medicinas de las quals la vertut es restringir la sanc; e sian strengudas <lb/>am pulvinar am costriccio decent. Mays aquel que aministra <lb/>restriccio decent de lu am liament e am strictura am draps o per posicio de <lb/>causas comburentz e de semblantz, no comfereys sino tart. Mays si <lb/>aquo endeve ad alcu e no sia le metge present ni medicina, lahoras <lb/>obre am pausament del dit indic sobre le orrifici de aquela vena ayssi <lb/>cum havem dit, e entenda a la gran costreccio de lu entro que le sanc <lb/>sia ostat de la sobirana partida de la plagua, e sobre la arceria le dit <lb/>no sia remaugut; e de sobre la arceria sia aspergit am aygua frega de <lb/>mot gran fregiditat entro que·l sanc sia congilat e engrossat; e mays <lb/>cossire en que ha de cauteri o de medicina necessitat. </p>
				<p>
					<pb n="49"/>Comensa la segonda partida. De incisio e perforacio e ventozas e de <lb/>fleubotomia e de plaguas e de lor semblants. </p>
				<p>Aquestas son paraulas de Albucazis. </p>
				<p>Ja havem dit en le primier capitol tota malautia en la qual cauteri <lb/>am foc es convenient e am medicina comburent, e las occasios e las <lb/>causas de lu, e les instrumentz en aquels necessaris am las formas dels <lb/>cauteris; e he ordenatz les capitols de la subiranetat del cap entro als <lb/>pes. E yeu procesire en aquest capitol per aquela meteysa guisa, <lb/>per que sia alliujat lo querent aquo, lahoras sobre aquo que aura <lb/>demandat. E denant que yeu comense aquo, cove, fils, que <lb/>aprenguatz que en aquest capitol es per terror aquo que es en le capitol <lb/>primier de cauterizacio. E per aquo que cove que sia en lu gran <lb/>cautela, quar en la operacio la qual es en aquest capitol motas <lb/>veguadas catz evacuacio la qual es am sanc am le qual esta la vida <lb/>deves la aspersio de la vena o incisio sobre l’apostema o apercio de <lb/>exsitura o puracio de la plagua o extraccio de sageta o incizio de <lb/>peyra e a lor semblantz. E de totz aquels so acompanhatz temor e <lb/>tremor e en le mas de lor catz la mort. </p>
				<p>E yeu amonesti vos que sobre vos no caia aquo en le qual es <lb/>esitacio, quar alcunas veguadas cazo deves vos manieyras de homes <lb/>am manieyras motas de malautias. E de lor es alcu que s’irays am la <lb/>sua malautia e es leugiera deves lu la mort, e aysso per la vehemensia <lb/>de aquo que troba de sa malautia, e per longuesa de la malautia de lu, <lb/>e am la malautia es paor la qual significa mort. E de aquels es le qual <lb/>dona a tu son aver e ditta, tu esperant am aquel sanetat, e la sieua <lb/>malautia es perniciosa. E donc no cove que tu consentas en aquel <lb/>que ve a vos del qual es aquesta manieyra; e la vostra cautela sia <lb/>major que covesitat e la vostra rapacitat; e no presumatz alcuna <lb/>causa sobre aquo sino aprop sciencia certa la qual virifica aquo deves <lb/>vos, e al qual perve successio lausabla. </p>
				<p>E usatz en la curacio de totz vostres malautes de pronosticacio e <lb/>indicacio de lu al qual es salut convertida, quar en aquel es a vos <lb/>ajutori sobre adquisicio de fama e de memoria, de lausor e de gloria. </p>
				<p>O, filhs, @Dieus en vos spire le sieu entendement e no oste a vos <lb/>direccio e proteccio, quar aquo es en la sua ma. </p>
				<p>
					<pb n="50"/>E yeu e ordenat aquest capitol distingent per capitols segon que <lb/>precedit en le capitol de cauteris, de la cura del cap entro als pes, <lb/>per que sia a vos alleujat aquo que demandatz de aquo e del qual <lb/>havetz necessitat. </p>
				<p>Capitol primier. De la curacio de aygua la qual es contenguda en le cap <lb/>dels enfantz. </p>
				<p>Sapias que aquesta malautia motas veguadas endeve als enfantz <lb/>deves le enfantament e quan la noyrissa estrenh le cap del enfant ses <lb/>livitat. E alcunas veguadas endeve per causa amaguada la qual no es <lb/>saubuda. Mays yeu no vi aquesta malautia sino en les enfantz; e a <lb/>totz aquels les quals yeu vi se coytec la mort, e per ayssi es a mi vist <lb/>layssada obra en aquels. E yeu e vist que un enfant le cap del qual era <lb/>d’aygua omplit, e·l cap de lu era totjorn ayssi magnificat entro que <lb/>ceser no podia sobre si meteys per la grandesa del sieu cap, e mays <lb/>que la humiditat fe aucmentada entro que foc mort. </p>
				<p>E aquesta humiditat o es agreguada entre la codena e l’os, o es <lb/>agreguada dejos le os sobre le ciphac. Quar la operacio en aquel si la <lb/>humiditat es entre la codena e l’os e le apostema es pauc, lahoras <lb/>cove que tu fendas en le mieg loc del cap am una fissura en la latitut, <lb/>e sia la longitut de la fissura cays dos notz entro que corra la <lb/>humiditat, e aquesta es la forma del spatum: </p>
				<p>E donc si la humiditat es mays augmentada e l’apostema es <lb/>major, lahoras son aqui dos fissuras segon aquesta manieyra: </p>
				<p>E si la humiditat es dejos le os, senhal de lu es que tu <lb/>vezes la comissuras del cap ubertas de tota partida e <lb/>l’aygua es spremuda quan tu compremes aquela am la <lb/>tieua ma a las partidas dedintz e no es aquo a tu amaguat. <lb/>Cove que tu fendas en le mieg loc del cap am tres fissuras segon <lb/>aquesta manieyra: </p>
				<p>
					<pb n="51"/>e aprop la inscizio extratz ne tota la humiditat; e aprop strenh las <lb/>fissuras am draps e plumassols; e aprop enbroca aquo de sobre am vi <lb/>e oli entro al quint dia, e aprop deslia le liament e cura la plagua am <lb/>tentas e enguentz, e strenh le cap am equalitat; e mange le malaute <lb/>am vianda secca de pauca humiditat entro que·l membre sia <lb/>confortat e sanat. </p>
				<p>E es autra manieyra de incisio, que consideras hon apar la <lb/>magnitut del apostema e la colleccio de l’aygua, quar alcunas <lb/>veguadas es mays en le occipicii, o en la partida denant, o en la <lb/>destra, o en la sinistra; e donc aten am la incizio on appar le <lb/>apostema e la replecio de l’aygua, e fen aquo segon que a tu es miels <lb/>possible. Et observa que no inscindas la arteria e endevengua flueys <lb/>de sanc e mora le malaute per aquel flux de sanc am evacuacio de <lb/>humiditat. </p>
				<p>Capitol .ii. De inscisio de las arterias las quals so aprop las aurelhas, <lb/>apeladas hilasseysse. Capitol segon. </p>
				<p>Quan endeveno ad alcu catars o raumas als huelhs o al pietz, e es <lb/>antiquat aquo, e no confereys en aquo la curacio de las medicinas, <lb/>lahoras la deriera curacio en aquest es incizio de aquelas dos arterias. <lb/>E donc cove quan tu vols inscidir aquelas que le malaute raza lo sieu <lb/>cap, e aprop fregua le loc am drap aspre per so que aparan las <lb/>arcerias, e aprop sia strengut le col del malaute am alcu drap; e <lb/>aprop considera on polsa la vena; e les locs de quascuna sobre les <lb/>locs les quals so aprop las aurelhas depremutz, e tant se occultan sino <lb/>en alcus homes. E aprop senha sobre la arceria am tenta, e aprop <lb/>inscideys quascuna am le spatum de quascuna partida agut am <lb/>inscizio pervenient entro al os, e sia aquo per la latitut del cap. E si <lb/>vols, entromet le spatum dejos la arteria e trenqua aquala a las <lb/>inciden a las partidas desus. E sia la longitut de la inscizio cays dos <lb/>ditz ajustatz, quar quan alcuna vena es inscizida le sanc es eyssit am <lb/>egressio pulsatil, le qual saut deforo per saut frequent. </p>
				<p>
					<pb n="52"/>Mays si la arceria no apareys al cintiment, lahoras cove que tu <lb/>mesures de la aurelha la quantitat del spazi de tres ditz, e aprop <lb/>senha am tenta, e fen entro al os. E aquo que cove getar del sanc es <lb/>quantitat de .vi. unc., e fort leu ne geta de lu mays o mens, e tot aquo <lb/>es segon la quantitat la qual appareys de la vertut del malaute e de la <lb/>replecio de la arceria de lu. E aprop considera la plagua, e donc si <lb/>reman sobre le os alcuna causa del ciphac, lahoras inscindys aquo per <lb/>so que no endevengua apostema caut. E aprop strenh la plagua am <lb/>plumassols e am liamentz de drap de li, e aprop cura aquela am <lb/>enguentz entro que sia sanat. </p>
				<p>Capitol .iii. De extraccio de las arcerias las quals so en las templas. </p>
				<p>Quan ad alcu accideys emigranea antiqua o catertz agutz, per <lb/>humiditatz agrimonials e per qualiditat en les lacertz des templas, o <lb/>sodo antiqua vehement e semblantz ad aquels, e es medicat am las <lb/>manieyras de curacio de medicina e aquo no comfereys, lahoras nos <lb/>hem sproatz en aquestas malautias extraccio de las arcerias en les <lb/>templas, o cauterizacio de aquelas ayssi cum havem mostrat. E la <lb/>manieyra de la operacio e extracio de aquelas es que·l malaute raza <lb/>les pels les quals son en les templas; e entenda a la arceria apparent en <lb/>le templar quar ela es a tu mostrada per le sieu pols, e·s occultada <lb/>sino en paucs homes per vehemencia de freg. E si a tu es occultada, <lb/>lahoras le col del malaute sia strengut am alcun drap; e aprop fregua <lb/>le loc am un drap aspre o evapora le loc am aygua cauda entro que <lb/>aparesca a tu la arceria manifestament. E lahoras tu pren le spatum <lb/>del qual aquesta es la forma: </p>
				<p>E aprop tu scorja la codena am aquel am facilitat entro que <lb/>pervenguas a la arceria; e aprop geta en lu onti e extratz aquela a las <lb/>partidas sobiranas entro que extraguas aquela de la codena e <lb/>descobras aquela de las tunicas las quals so dejos aquela, de tota <lb/>partida. Mays si la arteria es subtil, lahoras envolveys aquela am la <lb/>extremitat del oncii, e aprop inscindeys de aquela una partida segon <lb/>la quantitat per la qual sian alonguadas las extremitatz de lu e sian <lb/>contraytas, e no endevindra flux de sanc, quar si no so inscididas no
<pb n="53"/>pujara le sanc de tot. E aprop evacua del sanc de .vi. unc. entro a tres. <lb/>E si la arceria es gran, lahoras cove que tu lies aquela en dos locs am <lb/>fiel dopble fort de ceda o am cordas a lonc, e no coyte a lu <lb/>putrefaccio denant la consolidacio de la plagua e endevengua flux de <lb/>sanc. E aprop incideys la superfluitat la qual es entre dos liamentz; e <lb/>fay aquo en aquela hora o aprop autra ora. E si vols, cauteriza aquela <lb/>am cauteri entro al os am cauteri cutellar entro que sian incididas las <lb/>extramitatz de lu, e stara en loc de aquela meteyssa obra. E es milhor <lb/>obra sino que·l malaute aia febre o es de escalfada compleccio; quar <lb/>cauteri es de aquelas causas que ajudan a las humiditatz finidoras, e <lb/>donc es milhor en juvament. E cove aprop la extraccio de las arcerias <lb/>que huomplas le loc de coto antic, e sian pausatz sobre lu polvils <lb/>decentement fayt, e aprop sia curat am medicinas seccas fazen <lb/>naysser la carn e am calguas entro que sia sanat. E si mentre obres <lb/>autra veguada endeventa flux de sanc de la arceria, lahora tu te coyta <lb/>a restrenger aquel sanc, o am cauteri, o que omplas le loc de coto, e <lb/>strenh la tua ma entro que sia restreyt le sanc. E si deguna causa de <lb/>aquelas no es a tu present, lahoras pausa le tieu dit sobre le loc entro <lb/>que·l sanc sia congilat, e enbroca le loc am aygua de vehement <lb/>fregiditat entro que la acuitat repausa, e sia strengut segon que cove. <lb/>E aquo que es pus leugier en extraccio de arceria es que tu cauterizes <lb/>la vena am aquest cauteri haventz dos cotels, pus que tu has senhat <lb/>les dos locs am tenta, e depausa quascus, mot ignitz, entro que <lb/>pervenguan al os e inscindan la vena en dos locs, per so que sia <lb/>elonguat aquo que es entre las extremitatz de lu, quar no son <lb/>consolidadas de tot am aquest cauteri. E aquesta es la forma del <lb/>cauteri: </p>
				<p>E sia la acuitat dels dos cotels esemps. Mays empero si so mendres <lb/>acuitat que dos cotels es milhor, quar si so agudas cum dos cotels <lb/>propera a quascuna freg, e no enscideysso la carn am velocitat. Donc
<pb n="54"/>cum en aquels es alcuna grossitut, es tenguda la calor del foc en <lb/>aquels e la carn es abscindida leugierament. E aquesta obra es milhor <lb/>en tota obra e pus leugiera. E sia le spazi le qual es entre dos cotels la <lb/>quantitat de la grossesa del dit. </p>
				<p>Capitol quart. De la cura de cors de lagremas agudas e aciduas dels <lb/>huels. </p>
				<p>Quan so lagremas aciduas, e es le cors de aquelas venas las quals <lb/>so sobre le test del cap deforo, e no comfereys en aquo alcuna causa <lb/>de la curacio de medicina, e vezes la cara del malaute ja enrogesir e <lb/>sent en le sieu front deambulacio ayssi cum si era deambulacio de <lb/>formiguas, e·ls huels de aquel so extenuatz, humitz enayssi que ja les <lb/>pels de lor son conodutz, e las parpelas so scalfadas per la acuitat <lb/>de las lacrimas, les @Antics agro mesties en la curacio de aquelas de <lb/>aquesta operacio, e nompnero aquela curacio am spassa. E es que tu <lb/>comandas al malaute rayre les pels les quals son en le sieu front, e <lb/>aprop inscideys en le front tres fissuras engualment distans segon la <lb/>longitut del front. E si’ la longitut de la fissura cays dos ditz: la una <lb/>fissura sia engualment distant a la longitut del nas en le mieg loc del <lb/>front, e la segonda segon la longitut un petit del movement dels <lb/>lacertz les quals so en le lacrimal, e la tersa del autre part. E <lb/>guarda te de la incizio de las arcerias las quals so en dos latz, e elongua <lb/>la tua ma de la continuacio de amdos las mandibulas. E si’ l’espazi de <lb/>quascuna inscizio la quantitat de tres ditz ajustatz. E si’ a tu una <lb/>pessa d’espongua apparelhada o draps seccatz motz am les quals <lb/>exsiccas le sanc. E aprop entremet le spatum de dos agudas <lb/>extremitatz, del qual aquesta es la forma de la inscisio de lu: </p>
				<p>que es de la partida des templas entro a la segonda inscizio. Exxcorja <lb/>am aquel tota la codena la qual es entre dos incizios am le ciphac <lb/>le qual es sobre le os, e aprop fay aquo de la inscizio migera entro a la <lb/>segonda inscisio. E aprop stratz ne aquest spatum e entromet en la <lb/>primieyra inscizio autra vetz un autre instrument le qual es apelat
<pb n="55"/>cutellar, agut de una part e del autre no agut. E pausa le latz de <lb/>aquel agut deves la carn annexa deves la codena, e le latz de lu leon <lb/>dintz le os, e empelley aquel entro que pervengua a la fissura migera, <lb/>e abscindeys am aquel totz les vaysels que descendo del cap als huels. <lb/>Mays que sia continuada la inscizio ad aquo appar de la codena, e <lb/>aprop fay aquo en la fissura migana entro al autra fissura. E pus que <lb/>corr del sanc quantitat engual, exprem les locs de las pessas del sanc <lb/>congilat. E aprop pausa en quascuna fissura calgua de coto vielh, e <lb/>pausa sobre aquels polvils enbegutz en vi e oli e vi agre, e vegas que <lb/>no endevengua apostema caut. E en le tertz dia deslia le liament e <lb/>aministra gran enfusio de aygua cauda o tebeza, e aprop cura aquo <lb/>am enguent bazilicon am oli rozat e autres entro que las plaguas sian <lb/>sanadas. </p>
				<p>Capitol .v. De la cura de lagramas per catartz e als huels descendentz <lb/>de las partidas dedintz del cap. </p>
				<p>Quan ad alcu veno catartz agutz e continuantz, e vezes les huels <lb/>del malaute extenuatz petitz, e ja le reguardament de lor es debelitat, <lb/>e las palpebras ulceradas e de lor cazo les pels, e en le preon del cap es <lb/>dolor aguda ledent e extrenutacio consequent, lahoras sapias per <lb/>aquestz accidentz que las materias e catartz no veno sino de motas <lb/>venas de las partidas dedintz procedent. E la milhor curacio en <lb/>aquels es aquesta: que comandes al malaute que raza lo sieu front, e <lb/>aprop inscideys en aquel una fissura al mieg loc del front, un petit <lb/>per la latitut (e comensa am la fissura del templar senestre entro al <lb/>dextre templar; e sia inscisio entro al os; e eslongua la tua ma dels <lb/>lacertz del templas lesquals son maugutz deves la mastigacio), entro <lb/>que sia le os descubert. Exsicca tot le sanc am espongua o am drap
<pb n="56"/>secc e aprop repleys entre las doas labias de la fissura am coto vielh o <lb/>am draps de li. E aprop estrenh desus am polvils enbegutz en vi e oli <lb/>per so que no endevengua apostema caut. E quan deslias aquo e veses <lb/>que l’apostema ja es diminuit, lahoras cove que fregua le os entro <lb/>que comensa en lu nayser carn, e aprop cura aquel am regiment <lb/>exsiccatiu le qual fassa neysser la carn, ayssi cum si tu prenes de <lb/>farina de froment dos partidas e de colofania quatre partidas e <lb/>mescla o, e de lor sia fayt emplastre e sia aministrat en aquestas <lb/>plaguas a de la carn nativitat. </p>
				<p>Capitol .vi. De la cura de aquo que catz en las aurelhas. </p>
				<p>Tota causa que catz en las aurelhas es una de quatre specias, quar o <lb/>es peyra mineral o causa semblant a peyra, ayssi cum ferr e veyre, o es <lb/>de planta ayssi cum ceze o fava, o es causa fluxtibla ayssi cum aygua e vi <lb/>agre e a lor semblantz, o alcuna bestia. E donc quan peyra catz en <lb/>l’aurelha o autra causa semblant de aquelas causas que no ajustan ne <lb/>creysso en l’aurelha, e pausa la aurelha al solelh, e si vezes la peyra, <lb/>lahoras distilla en aquela alcuna causa de oli violat o sizami, e aprop <lb/>aministra la extraccio de lu, e fay le stornudar am condizi, e oppila las <lb/>nars deve le aveniment de stornutacio. E aprop pausa en le circuit de la <lb/>aurelha alscunas pessas de drap o lana, e dextendas la aurelha a las <lb/>partidas desus, quar motas veguadas es foro-getada am aquestas causas. <lb/>E si no n’es getada, lahoras aministra extraccio de lu am le instrument <lb/>apelat gesti epicicarios subtil del qual aquesta es la forma: </p>
				<p>E si es foro-getada am gesti, bo es; e sino, lahoras aministra la <lb/>extraccio de lu am onci subtil de pauca duplicacio. </p>
				<p>
					<pb n="57"/>E donc si no es foro-getada per aquo, lahoras fay una canula de aram e <lb/>entromet la extremitat de la canula en le trauc de la aurelha e claus <lb/>a l’enviro de la canula am cera e am oli mollificada per so que no sia <lb/>ubert sino la canula. E aprop extratz am le tieu vent am fort atraccio, <lb/>quar tropas veguadas . . . . cum aquo que havem recontat. Mays si no <lb/>es foro-getada en aquesta manieyra, lahoras pren de halka alumbat o <lb/>de vecz aparelhat am le qual son preses les ausels una patita quantitat, <lb/>e pausa aquel en la extremitat de ray, e aprop envolopa sobre aquel <lb/>coto decentment pausat. E aprop entromet aquel en le trauc de la <lb/>aurelha am facilitat, e aprop excicca la aurelha de la humiditat. E <lb/>donc si no es foro-getada am totas las causas las quals havem <lb/>recontadas, lahoras tu coyta a talhar aquela denant que endevengua <lb/>apostema caut o espasme. E la manieyra de talhar aquela es que tu al <lb/>comensament sancnes le malaute de la vena sephasica e extratz del <lb/>sanc segon la mannieyra de la vertut de lu, e aprop fay aquel cezer <lb/>entre las tuas mas e converteys l’aurelha a las partidas desus, e fen <lb/>am petita fissura en la razit de la aurelha deves lo greys de lu en le loc <lb/>be premegut de lu. E sia la fissura de figura lunar entro que <lb/>pervengua a la peyra, e, la peyra atrobada, osta aquela si podes am <lb/>instrumentz apropriatz; e aprop cos la fissura en aquela hora am <lb/>velocitat, e cura aquela entro que sia sanat. </p>
				<p>E si la causa cazent en la aurelha es un dels gras que creysso e so <lb/>inflatz, lahoras aministra la curacio e la extraccio de lu; mays si no <lb/>obezeys a tu ad eyssiment, lahoras tu pren spatum teune subtil segon <lb/>aquesta forma: </p>
				<p>e aministra am aquel la abscizio de aquel gra lo qual es cazut en <lb/>l’aurelha. E no fassas aquo quan cogitas que aquel ja es humectat per <lb/>la vapor del aurelha, e pausa aquel en motas pessas, e prop <lb/>extratz ne aquelas am les oncis o am gesti subtil, o ab inscizio ayssi <lb/>co dit havem, quar es alleujada la extraccio de lu. </p>
				<p>Mays en l’aygua la qual es intrada en l’aurelha cove que·l <lb/>malaute use de sternutacio am condizi al comensament, e omple la <lb/>sieua aurelha am alcu coto vielh, e jagua sobre aquela aurelha en
<pb n="58"/>la qual es l’aygua, e si per aquo es foro-getada, bo es; e sino, lahoras <lb/>pren tropas peyras teunas e leons segon la longitut del dit, e calfa <lb/>aquelas en le foc un pauc, e le pacient entrometa una de aquelas en <lb/>le trauc de la sua aurelha e saute sobre la un pe sieu de aquela partida <lb/>e percussia am una autra peyra sobre la peyra la qual es dintz <lb/>la aurelha. Donc no cesse aquo am peyra entro que tota l’aygua sia <lb/>foro-getada. </p>
				<p>E ja l’aygua sira foro-getada enayssi que tu prenguas de papier o <lb/>de gonc .i., e met la una extremetat de lu en l’aurelha e estendas <lb/>l’autre extremitat am foc entro que sia comburit le may de lu. E prop <lb/>met .i. autre gonc e fay aquo tantas veguadas entro que tota l’aygua <lb/>sia foro-getada, e stratz aquel am canula ayssi co desus es dit de la <lb/>peyra extrasadora. </p>
				<p>Mays en la extraccio de bestia intrant en aquela aurelha, si es a <lb/>petit cos, ayssi piussa e a lu semblant, cura aquel ayssi cum havem dit <lb/>en la divisio; mays si es de gran cos la qual causa apar al sen del <lb/>vezement, lahoras aministra la extraccio de lu am gesti e oncis, e la <lb/>causa de lu es pus leugiera de totas las autras causas que cazo en <lb/>l’aurelha. </p>
				<p>Mays en la extraccio de verm engendrat en la aurelha, quan tu <lb/>curas aquel am aquo que havem dit en la divisio e en le tractat de <lb/>distillacios e no comfereys la tua curacio, lahoras cove que tu <lb/>reguardes la aurelha al solelh. E donc si apar aqui alcuna causa dels <lb/>verms, lahoras extratz aquel am gesti o am onci subtils, mays si no <lb/>apar deguna causa, lahoras pren una canula dejos streyta e desus <lb/>ampla de la qual aquesta es la forma de lu: </p>
				<p>E entromet la extremitat subtil en la aurelha segon la quantitat <lb/>la qual suffertar puesca le malaute; e aprop sucgeys am aquela per <lb/>succio fort, e fay aquo motas veguadas, entro que totz les verms sian <lb/>foro-gitatz. Mays si no obezeysso a tu al ayssiment, lahoras tu opila e <lb/>claus en le circuit de la canula am cera ayssi cum havem dit; lahoras <lb/>aministre distillacios las quals han ja esproadas les @Antics en la <lb/>curacio dels verms, e atrobaras aquo en le tractat de distillacios. E
<pb n="59"/>sia la tua efusio am la qual efundas les olis medicinas en la aurelha <lb/>am aquest strument del qual aquesta es la forma de lu: </p>
				<p>E fay aquela de argent o de eram, dejos streyt, en le qual sia un petit <lb/>trauc, e am pla desus. E donc sia cum empellent a que es en la <lb/>conquavitat de la canula de continent aqui on sira necessari. E si <lb/>vols, pren le ray e envolveys en la extremitat de lu decentment coto, <lb/>e aprop gieta oli en la concavitat del auziment, o suc de alcuna <lb/>herba, o aquo que vols de aquestas medicinas en la canula — e aquela <lb/>es en la aurelha —, e aprop entromet le ray am coto desus e exprem am <lb/>la tua ma aquel am compressio temprada de lu entro que l’oli sia <lb/>expellit en la concavitat del auziment e le malaute senta le oli <lb/>dedintz. E aquo que sia enfundut en la aurelha sia ja scalfat am foc <lb/>un petit. E guarda te que la causa la qual distillaras en l’aurelha no sia <lb/>trop frega, quar las medicinas de aurelha no suffertan aquo. </p>
				<p>Capitol .vii. De curacio de opilacio de aurelhas. </p>
				<p>Alcunas veguadas alcus enfantz yeysso dels ventres de lors <lb/>mayres no-perforatz, e aquo ja accideys en alcus homes, opilacio en le <lb/>meat de la aurelha per plagua o per carn nada en aquela; e aquesta <lb/>opilacio alcunas veguadas es fayta en le preon del trau de la aurelha <lb/>la qual no consiec le vezement, e alcunas veguadas es en las <lb/>partidas defora. </p>
				<p>E aquela que accideys en le preon de lu, la qual no comprehen le <lb/>vezement, es en las majors disposicios de dificil sanacio. E en aquela en <lb/>qual consegueys le vezement, cove que tu pauses la aurelha del malaute <lb/>al solelh e reguarda en aquela. E donc si vezes oppulacio apparent, <lb/>obre aquela am espatum subtil del qual aquesta es la forma de lu: </p>
				<p>
					<pb n="60"/>Si’ la extremitat de lu en la qual sia petita la latitut, del qual la una <lb/>partida sia aguda e l’autra no; e le spatum sia de dos latz leon per so <lb/>que no fassa lizio al aurelha. E donc si la opilacio es per carn <lb/>nascuda en la aurelha o en le meat de lu, lahoras te aquela am oncis <lb/>subtils e incidiys aquela vehement facilitat entro que sia ostada tota la <lb/>carn. </p>
				<p>E si opilacio es en le preon de la aurelha, lahoras pren ray subtil <lb/>leon e escalfa aquel am foc un pauc, e aprop met aquel en le meat de <lb/>l’aurelha. E donc si as scentit oppulacio am aquo que le malaute <lb/>atroba am facilitat, per gravetat de ausir, esforsa la oppressio de lu <lb/>am facilitat; e guarda te que no plagues les nervis del aurelha. E <lb/>aprop pausa en l’aurelha drap de li segon la quantitat del ample del <lb/>trauc lo qual tu as envolvutz en l’enguent egipciac; e fay aquo per <lb/>alcus jorns entro que sias segur de la consolidacio de la plagua; o que <lb/>prenguas qualgua e enfon aquela en ayguaros e pulveriza sobre lu <lb/>segi trissat e usa de lu; e si vezes la aurelha ja esser apostemada, <lb/>lahoras cove que tu estraguas la qualgua e permutes aquela am autra <lb/>qualgua la qual tu envoloparas en cerot que sia fayt am oli rozat, <lb/>entro que sia le apostema caut cedat; e aprop cura aquel entro que sia <lb/>sanat. Mays si accideys flux de sanc, lahoras submergeys esponga o <lb/>drap en aygua frega e pausa sobre la aurelha, e usa del autra curacio <lb/>la qual restrengeys le flux del sanc, la qual es dita en le tractat de <lb/>distillacio. </p>
				<p>Capitol .viii. De cura de athezil le qual endeveno a las palpebras. </p>
				<p>Athezil les quals endeveno a las paupebras dels huels alcuna <lb/>veguada so humitz, alscunas veguadas son secs. Donc cove que tu <lb/>tenguas aquels am tenhalhas o am onci, e inscindas aquels am <lb/>espatum de las suas razitz, e aprop pausa sobre les locs segi trissat. <lb/>Mays si dolor am flux de sanc veno, lahoras tu cauteriza aquels am <lb/>cauteri lanticular subtil. E la milhor cauterizacio es aprop las <lb/>inscizios e tropas veguadas retornam quan reman alcuna causa de sas <lb/>razitz; e quan so cauterizadas am foc, aquelas razitz son comburidas <lb/>e no retornan. </p>
				<p>
					<pb n="61"/>Capitol .ix. Cura de grandeyssa que veno a las palpebras dels <lb/>huels. </p>
				<p>Motas veguadas endeve en las palpebras dels huels alcuna causa <lb/>la qual es asemblada a grandissa en sa fortalicia e duricia, e per so <lb/>grandissia es apelada. E es agreguacio de humiditat grossa en la <lb/>palpebra dejos e desus. Donc la opperacio en lor es que consideras <lb/>lahoras si la grandissia es procedent en lu en aquo que apar de la <lb/>palpebra e es mauguda a tota partida; e la causa de lu es leugiera. <lb/>Donc fen sobre aquela am fissura per la latitut, e aprop escorga <lb/>aquela de tota partida am facilitat entro que evasesca, e aprop suspen <lb/>aquela am onci e abscindeys aquela. </p>
				<p>Mays si a tu no es apparelhada la incizio de lu si no pus que <lb/>penetras la palpebra am inscizio pauc a pauc, lahoras aquo no notz en <lb/>deguna causa. E si la figura es gran, lahoras tu l’ajusta am sutura; e <lb/>cura aquela entro que sia sanada. E si es pauca, a tu no sobrevindra <lb/>mal per aquela quar l’anguent de lu restaura aquela e encarna.  E si la <lb/>grandissia es declinant a las partidas dedintz de la palpebra deves la <lb/>superficia dedintz, lahoras evesa la palpebra e suspen la grandissia <lb/>am onci, otra que tu indigescas de incizio, e prem aquela de tota <lb/>part, e si la palpebra per inscizio es alonguada, aquo no notz en <lb/>deguna causa. E aprop la incizio, lava le huel am aygua salada; e cura <lb/>le loc am aquo que encarna entro que sia sanat. </p>
				<p>Capitol .x. De la cura axcirnah en la palpebra desus del huel. </p>
				<p>Axcirnath es grays le qual es engendrat en las tunicas de la <lb/>palpebra desus, e majorment endeve als enfantz, agrava les huels de <lb/>aquels et accideyso a lor catartz le mayti; e no podon reguardar la <lb/>claror del solelh per aquo quar lagremas se coytan ad aquels. E per <lb/>so tu vezes aquels jaser sobre les lors caras tot temps, e sobre les lors <lb/>caras dormen; e so a las palpebras de lor dejos les sobrecils humidas, <lb/>las quals ja ha cuberta imflacio, e iminencia de accernac apparent es <lb/>en l’uelh; e que quant tu premes le loc am les tieus ditz, tu centes <lb/>accernac entro aquels. E alcuna manieyra de opperacio es en aquel <lb/>que le malaute pausa le sieu cap en le tieu se, e aprop pausa drap de li
<pb n="62"/>e de lu fay calgua, e fay de lu cercle segon la quantitat la qual contena <lb/>arthernach de tota partida, e aprop pausa aquel sobre aquela e prem <lb/>am les tieus ditz de tota per que sia agreguat arcernac en le mieg del <lb/>cercle, e aprop fen en le mieg de aquela humiditat am spatum <lb/>inscident am fissura per la latitut, e la fissura no sia major que la <lb/>fissura que es fayta en flaubotomia. Mays en le preon cove que tu <lb/>fendas la codena tota entro que pervenguas ad arcernach, quar en las <lb/>mays desposicios proceseys arcernach per fissura segon la forma de <lb/>grayseza blanca. Donc extratz aquela am draps los quals tu as <lb/>envolopatz entre les tieus ditz a las partidas deforo e revolv entre la <lb/>ma dextra e sinistre entro que sia dispargut. E guarda te que no <lb/>ajustes en la fissura per so que am le spatum no pervenguas al huel e <lb/>ladescas aquel. Mays si no apar a tu arternach en le comensament de <lb/>la fissura, mays que tu ajustes en la fissura un petit am fecilitat entro <lb/>que procesisca arternach; e aprop extratz aquela ayssi quo havem dit; <lb/>e aprop submargeys draps de li en aygua e vi agre e pausa les sobre le <lb/>loc e estrenh aquels am polvils. E so alcus que trissan sal e pausan <lb/>aquel en la conquavitat de la fissura per so que aquo que es remas de <lb/>aquela humiditat. E aprop cura aquel entro que sia sanat. Mays si <lb/>accideys en le loc apostema caut, lahoras cura aquel am emplastres <lb/>cedatils entro que sia sanat. </p>
				<p>Capitol .xi. De manieyras de tactimi del huel. </p>
				<p>Quan en las palpebras dels huels so natz pels ajustatz dejos les <lb/>pels naturals e so antiquatz, lahoras aquels noso al huel e fan <lb/>endevenir manieras de malautias ayssi cum lacrimas assiduas e <lb/>mollificacio de palpebras e tela entro que aquo sia causa de <lb/>destruccio del huel que s’apela tactinir del huel, e cura se en quatre <lb/>manieyras: o per cauteri am foc; o am medicina acuta segon que <lb/>denant es dit en le capitol de cauteri; o es fayt atactini per inscizio e <lb/>sutura; o per cannas segon que yeu diyre. </p>
				<p>E donc cove que tu pauses le cap del malaute en le tieu se; aprop <lb/>converteys la palpebra del uelh am la tua ma sinistra, e si es <lb/>convertida, bo es; e sino, entromet agulha en aquela en la qual sia
<pb n="63"/>fiel de la partida pus dejos de la palpebra, e fay penetrar la agulha am <lb/>fiel desus, e aquo sia — prop del marge de la palpebra en le qual naysso <lb/>les pels — prop dels pels, e tira le fiel a las partidas desus am la <lb/>palpebra, e converteys aquela am le ray. E aprop fen en la partida <lb/>dedintz de la palpebra dejos les pels ajustatz am spatum inscidentz <lb/>del lacrimal major entro al lacrimal mendre; e aprop extratz le fiel e <lb/>pausa dejos la palpebra polvilhs petitz de coto o de drap, e aprop <lb/>senha sobre la palpebra am tenta, e sia ayssi cum figura de fuelha de <lb/>mirt. Mays empero cove que sia la figura segon la quantitat de <lb/>helevacio de la palpebra, quar aquo ja es diversificat en les homes, <lb/>quar de aquels es le quals indigeys que sia inscidit de la palpebra gran <lb/>quantitat segon la quantitat per la qual la palpebra es mollificada. E <lb/>aprop fen am le spatum sobre las doas linhas las quals has senhadas, e <lb/>comensa del lacrimal major entro al lacrimal menor. E si’ la tua <lb/>fissura prop dels pels naturals ayssi cum es la grossetut del rey. E <lb/>aprop met le onci en un dels dos angles de la codena, e aprop <lb/>excoria aquela tota, e aprop ajusta am la scitura las doas labias <lb/>am gula o fiel de lana subtil, e abstergeys le sanc, e fay adherir aquo <lb/>que superflueys dels fiels sobre dos sobrecils am alcunas causas <lb/>enviscans, si voles far aquo, e sino, non cures. E aprop leyssa la <lb/>sutura dels fiels entro a tres dias o quatre, e aprop cura aquo. E si <lb/>vols, layssa la plagua ses sutura, e cura aquela am aquo que exsicca e <lb/>constrenh, quar la palpebra es alevada deves la sigillacio de la plagua <lb/>e la agreguacio de lu; mays sutura es milor E donc aysso diysso les <lb/>@Antics de taxanir. Mays empero en lu sia sollicitut sobre le malaute, <lb/>e es de bona operacio, e no es en lu temor. E es autra manieyra en <lb/>taxmir, e es que senhes sobre la palpebra figura ayssi cum fuelha de <lb/>mirt, e aprop eleva la palpebra am tres uncis segreguatz e <lb/>congreguatz segon aquesta forma: </p>
				<p>. . . . Mays si no es possible aquo, tener les uncis, e aquo no es <lb/>engualhat, lahoras pren una agula en la qual haia fil e met aquela en le <lb/>mieg de la figura, e entromet le autre fiel prop le lacrimal major, e·l
<pb n="64"/>fiel segon prop le lacrimal mendre, e ajusta entre les tieus ditz les <lb/>fiels am equalitat, e aprop am aquels eleva la tua ma am elevacio <lb/>engual, eleva tota la codena sobre la qual es senhat ayssi cum havem <lb/>recomtat. E aprop ajusta las doas labias de la plagua am sutura, e <lb/>cura aquel entro que sia sanat. </p>
				<p>Mays si accideys apostema deves la tua inscizio o la tua fissura, <lb/>seda aquel apostema am cerot e a lu semblantz, e am enguentz. </p>
				<p>E alcunas veguadas endeve a la palpebra que·ls sieus pels sian <lb/>convertitz, adonc cove que tu uses en aquela de aquo que havem dit <lb/>de inscizio; mays sutura en quascus es mays artificial. </p>
				<p>Ataxinir am cannas es segon aquesta forma: </p>
				<p>e es que tu convertas la palpebra e scindas la figura qu’es dedintz <lb/>segon que he recontat; e aprop per art fay doas cannas o doas astelas <lb/>subtils de las quals longitut sia segon la longitut de la palpebra e la <lb/>latitut de lor sia mendra de la latitut del spatum. E tu ja has inscidit <lb/>en las extremitatz de quascunas partidas, la on tenes les fils. Aprop <lb/>agregua quascuna am subtilitat subre aquo que superflueys de la <lb/>palpebra del huel, e constres las cannas de quascunas partidas am <lb/>fort strictura, e layssa aquela per alcus jorns, quar la codena per la <lb/>strictura morira e sira denegada e se poyrira entro que per si <lb/>meteyssa cayra. Mays si es tardat, lahoras trenca la am las toroyras, <lb/>e aprop cura la plagua entro que sia sanat. Donc cum es solidada, la <lb/>palpebra es elevada e les pels no pungo. E aquesta es la forma de <lb/>doas cannas las quals faras segon aquesta forma: </p>
				<p>e haia la quantitat de la longitut e de la latitut ni mays ni mens.</p>
				<p>
					<pb n="65"/>Capitol .xii. De elevacio de pels pungentz en le huel am agula quan <lb/>le pel es dur. </p>
				<p>Quan son pels no-naturals, durs e aspres e pungentz les huels, <lb/>lahoras la operacio en lu es que tu prenguas agula subtil e pauses en <lb/>aquela fiel de ceda subtil e leon, e aprop que tu ajustes las <lb/>extremitatz de lu e nozes quascu en manieyra mot subtil. E sia la <lb/>longitut dels fiels de quantitat de una palma. E aprop tu compon2 <lb/>. . . . autre fiel subtil dejos lu en breu, e nuza las extremitatz de aquel <lb/>si tu·t vols. E aprop pause le malaute le sieu cap en le tieu se, e sia <lb/>prop del solelh per que la tua obra sia declarada, quar es operacio <lb/>subtil e menuda. E aprop intromet la agulha . . . . en la razit del pel <lb/>ajustat la qual ha necessitat de engen, e fay aquela penetrar en la <lb/>palpebra festinantment entro que extraguas aquela desus le pel <lb/>natural. E aprop tire le pel entro desus e intromet aquel en alixati, e <lb/>sian les pels un o dos o tres e no mays. E aprop tira la tua ma am <lb/>aquel entro que·l pel sia fora-gitat am alixolati en la palpebra am le <lb/>pel natural. Mays si es atirat alixalati e non es gitat le pel, atiraras <lb/>alixati a las partidas dejos am le fiel le qual tu has compost am <lb/>aquela, entro qu’en sia gitat alixalati del trau sobira. E vegas aquela <lb/>am la visio del huel, quar lahoras tu gitaras alixati e lo fiel, e grotan <lb/>quascu e clautz le huel, e laysse le claus per dos dias o tres, entro <lb/>que·l pel adheresca al sieu loc e nasque sobre aquel bona carn. E si es <lb/>mays breu le pel, lahoras tu ajusta un pel lonc dels pels naturals, e es <lb/>elevat am aquel, o que·l leysses entro que sia alonguat aprop alcu <lb/>spazi, e lehoras tu eleva aquel. </p>
				<p>Capitol .xiii. De la cura de ehacratir la qual ve en la palpebra desus. </p>
				<p>Quan ve en le huel ehacratir, e es contraccio de la palpebra quan <lb/>es contrayta en sus, o a dextra o a sinistra partida, per mala <lb/>consolidacio de plagua o de seccio o de cauteri, e es apelada <lb/>leporina, e aquesta ahercrati o es natural o accidental, e es fayta <lb/>per consolidacio de plagua o de seccios o de cauteri, o per semblantz
<pb n="66"/>a lor malcuratz. May la manieyra de la operacio en lu es que tu <lb/>fendas aquela consolidacio e que separes las labias de lu, e pauses en <lb/>lu en aquo que es entre aquelas una meca de drap de li, e ligues <lb/>aquelas entro que sian sanadas. E no cove que tu uses de curacio de lu <lb/>de las causas las quals exsiccan, constrenho; quar si tu fas aquo <lb/>retorna alixacratir pus mal que nulh temps no foc habantz. Usa en <lb/>aquela de causas que mollifico ayssi cum es fenugrec, e embroca am <lb/>la aygua en la qual son coytz altea e semensa de li, o enguent <lb/>dyaquilon, le qual sia liquefayt am alcu dels olis, e submergeys en <lb/>aquel la meca, e cura am aquel. E lo tesaur de la tua curacio es que <lb/>tu perforsses am tot engen que no sia consolidat segon la forma que <lb/>foc al comensament. E aquesta operacio la qual havem dita, no es <lb/>sino alcuna rectificacio de ehalixacrati que no retorna la forma del <lb/>loc segon que foc denant. </p>
				<p>Capitol .xiiii. De la cura de ehacrati le qual es fayt en la palpebra <lb/>dejos. </p>
				<p>Aquesta alxacrati la qual es fayta en la palpebra dejos, la qual <lb/>es nompnada vertadierament alxacrati; e es de lu alcuna natural, <lb/>autra accidental. Mays accidental es fayta per plagua o per scissura o <lb/>per cauteri o per autres semblantz. E la via de la operacio de lu es que <lb/>tu prenguas una agula en la qual haga fil doble, e fiques aquela en la <lb/>carn, e que la fassas passar del lacrimal de senestre entro al lacrimal <lb/>dextre, entro que·l fil pervengua en las doas extremitatz de la carn. <lb/>E aprop exten la carn a las partidas desus am la agula e cus aquela am <lb/>la agula, e inscideys am spatum ample. E donc si retorne la figura de <lb/>la palpebre segon que cove, bo es; e sino, pren le ray e pausa aquel en <lb/>la figura fenduda, e am aquel converteys la palpebra, e fen las doas <lb/>fissuras en le latz de la palpebra dejos. E sian las extremitatz de las <lb/>doas fissuras de dos angles de la inscizio, la qual has fayta entro que <lb/>concurren, e sia de lor fayt angle entro que quan se congreguan sia <lb/>fayta figura de lor. E aquesta figura es letra greca: la landa. E aprop <lb/>osta la carn aquela per la quantitat que es le latz de lu agut dejos de <lb/>lu, aquo que siec la palpebra. E aprop ajusta las partz seperadas e cos <lb/>aquelas am le fil de lana; e aprop cura aquelas am aquo que havem dit <lb/>de las medicinas mollificativas e de las calguas entro que sia sanat. </p>
				<p>
					<pb n="67"/>E si alxacrati endeve per fissura o sutura o cauteri, <lb/>lahoras cove que tu fendas am fissura plana sobre les <lb/>pels de la palpebra segon que es precedit. E aprop <lb/>separa am la calgua entre doas labias segon que <lb/>havem dit. En la suma del sermo de la cura de <lb/>alxacrati quan es desus o dejos, que corra en lu <lb/>operacio, segon que es preparat de la forma de alxacrati, e aquela es <lb/>en forma de motas diversitatz. E le artifexs savi totz temps prepara <lb/>engen en quascuna manieyra la qual es possibla a lu entro que fassa <lb/>retornar la figura a la forma natural, o prop de aquela, e aquel <lb/>malaute segon que a lu conveneys de la operacio e dels strumentz en <lb/>las majors disposicios. </p>
				<p>Capitol .xv. De la adherencia de la palpebra am la conjunctiva o am <lb/>la cornea. </p>
				<p>Quan accideys aquesta consolidacio a motz homes enayssi que <lb/>sia solidada la palpebra pus desus am le album del huel, e sia <lb/>prohibida de la facilitat del movement e de las suas obras naturals, <lb/>donc cove que tu entrometas la extramitat del ray dejos la palpebra, <lb/>e eleva en sus aquela, o exten aquela am le unci. E aprop tu <lb/>inscideys la adherencia am spatum subtil, le qual no sia am acuitat <lb/>de las inscisios, habantz obtus un petit per so que·l malaute no sia <lb/>inquietat deves la operacio, e remau le spatum que no ledesca le huel <lb/>am la sua acuitat. E sia la tua inscizio quays excorjan aquela <lb/>adherencia am facilitat entro que sia retornada la palpebra segon la <lb/>sua forma natural e que sia sanada tota la adherencia. E aprop tu met <lb/>en le huel aygua salada am la qual tu laves; o distilla en lu . . . . de <lb/>zunia dissolvut en l’aygua. E aprop separa entre la palpebra e l’huel <lb/>am calgua de li, e pausa sobre le huel lana infuza en album de huou, e <lb/>aprop le tertz jorn usa de causas consolidativas entro que sia sanat. </p>
				<p>
					<pb n="68"/>Capitol .xvi. De inscizio de ungla e de eminencia de carn dels <lb/>lacrimals. </p>
				<p>Sapias que ungla es segon dos manieyras, quar o es nervosa, e es <lb/>semblant a ciphac dur subtil; o es no-nervosa, semblant a humiditat <lb/>blanca congilada, la qual quan ferr la toca, o es forsat aquela <lb/>prendre am onci, es abscindida e le onci no es ficat en lu. E amdos las <lb/>specias no comensan sino del lacrimal major entro que va petit a <lb/>petit que cobre la vista e prohibeys le lum e·l movement de huel. </p>
				<p>Mays la manieyra del obrar en la inscizio de lu es que·l malaute <lb/>pause le sieu cap en le tieu se, e aprop obre les huels de lu, e eleva la <lb/>palpebra am la tua ma, e aprop colligeys la ungla am onci de pauca <lb/>duplicacio e exten aquela a las partidas desus. E aprop pren una agula <lb/>e entromet en aquela un pel de cavalh o de buou o de vaqua, o de <lb/>semblantz, o de fiel fort, o duplica la extremitat de la agulha petit a <lb/>petit e fica aquela en le mieg de la ungla, e penetra aquela am la <lb/>agulha, e lia am fiel la ungla; e exten aquela a las partidas desus, e <lb/>excorja am le pel le latz de la ungla lo qual siec la pupilla. E ayssi tu <lb/>sieguas aquela am le pel entro al derier de lu. E aprop tu inscideys le <lb/>romanent en la razitz del lacrimal am spatum subtil o am petitas <lb/>forfexs, e leysa la carn del lacrimal natural per so que per inscizio de <lb/>aquela no endevengua fluxs de lagremas continuabla. E alscunas vetz <lb/>la ungla am le sol onci estenduda o am fiel, ayssi co havem dit, e <lb/>aprop sia excurjat am spatum leon del qual aquesta es la forma de lu: </p>
				<p>E guarda te que am le spatum no toques la tunica cornea e que <lb/>avengua en lu ruptura, e que la pupilla sia perforada. Aprop la inscizio <lb/>geta en le huel un pauc de sal trissa o di cief fayt de siniar, e leyssa <lb/>aquel entro al autre dia; e aprop cura aquel am aquo que cove <lb/>entro que sia sanat. </p>
				<p>E si la ungla no es nervoza e no podes metre la agulha, ni es <lb/>ficada en aquela le onci, lahoras motas veguadas aquesta specia de <lb/>ungla es curada am medicinas, e es sanada ayssi cum yeu e recomtat
<pb n="69"/>en la divisio. E si tu vols inscindir aquela, lahoras tu obre le huel del <lb/>malaute e pren spatum subtil leon de freul acuitat segon aquesta <lb/>forma: </p>
				<p>. . . . am subtilitat. E si vezes que aquela es rarificada e es confugida <lb/>e empren en aquela razit, lahoras distilla de la tua ora en le huel de <lb/>cief fayt de siniar o am cief rog o am sal trissat, e opila le huel entro <lb/>a l’autre dia. E aprop itera sobre aquela la operacio entro que sia <lb/>remaugut tot aquo que es de lu, sino que·l contrari apostema caut sia <lb/>en le huel, quar lahoras tu leyssa aquela, e cura al comensament la <lb/>apostema entro que sia sanat. E aprop itera la tua operacio sobre <lb/>aquela am razo entro que sia sanat. </p>
				<p>La emenencia de la carn lacrimal, si notz en le huel per gran <lb/>nocument, sia suspendut am onci; e inscideys aquela de aquela una <lb/>partida, e no ultimes la inscizio per so que no inscidesqua fluxs de <lb/>lagremas. E aprop distilla en le lacrimal cief rog e fayt de siniar entro <lb/>que sia sanat. </p>
				<p>Capitol .xvii. De inscizio de alguazardenic e de aquo que es nascut <lb/>de carn ajustada en le huel. </p>
				<p>Alcunas veguadas en les huels de alcus es nascuda carn roga, e es <lb/>sobre-pausada entro que cobre la pupilla, o apropinqua o estrenh <lb/>sobre las palpebras e fort leu comprem las palpebras a las partidas <lb/>deforo e es assemblada a roza de balaustra. </p>
				<p>Mays la operacio en lu es que·l malaute pausa le sieu cap en le <lb/>tieu se; e aprop obre les huels de aquel e colligeys tota aquela carn am <lb/>oncis convenientz ad aquo, e te aquo am una forcep o am cesti; e <lb/>aprop inscindiys la carn el comensament entro que tot sia finit am le <lb/>encisori, e guarda te del huel que no ledescas aquel deves la tua <lb/>operacio. E sia la tua inscizio am la qual inscides aquelas o am <lb/>espatum le qual nos havem recomtat en la inscizio de la ungla, o am
<pb n="70"/>petitas forfexs am las quals es colligit ascebel segon que vindra la <lb/>forma de lu aprop aquest capitol. </p>
				<p>Donc cum es complida la tua inscizio e es remauguda tota aquela <lb/>carn, lahoras omple le huel de sal trissa, o destilla en lu polvera roga e <lb/>semblantz a lu de las medicinas corrossivas, e pausa sobre le huel <lb/>deforo coto am album de huou entro que sia asegurat de apostema <lb/>caut. E si roman alcuna causa de alguardenici e es senhoragat sanc <lb/>caut, e temes apostema caut, lahoras leyssa le huel e cura aquela <lb/>apostema am aquo que ceda aquela apostema, e aprop itera sobre <lb/>aquel am operacio entro que sia sanat, e semblantment fay en la carn <lb/>ajustada la qual accideys en le huel de aquesta especia. Mays empero <lb/>tu cove que alienes tota curacio del huel freul per via natural o per <lb/>via accidental, obran am ferr, e no metas la tua ma en alcuna de <lb/>aquestas operacios entro que veges que aquel membre sia suffertant <lb/>aquela operacio. </p>
				<p>Capitol .xviii. De colleccio de sabel en le huel. </p>
				<p>Sabel so venas rogas las quals son testudas sobre le huel e <lb/>prohibeysso al vesement la sua operacio, e develican le huel am <lb/>longitut de dias. Donc necessari es al comensament que tu consideres <lb/>si le huel en le qual es sabel es fort e en lu no es autra malautia que <lb/>sabel, lahoras tu colligeys aquel sabel. E es que tu comandes al <lb/>malaute que pause le sieu cap en le tieu se, e aprop suspen aquelas <lb/>venas am un onci o am dos segon la tua prudencia; e sia aquel onci de <lb/>subtil duplicacio segon aquesta forma: </p>
				<p>o so dos oncis gradantment en un cos segon aquesta forma: </p>
				<p>
					<pb n="71"/>E aprop sian colligidas aquelas venas am forses subtils, am <lb/>subtilitat, e abstergeys le sanc hora aprop hora, entro que vegas <lb/>aquelas venas esser remaugudas del huel e sian revolgudas. E <lb/>guarda te que tu no ledes le huel am las extremitatz del spatum; e si’ <lb/>la tua operacio en le miegjorn denant le solelh, e sias mot ferm en la <lb/>tua operacio que no inscidas sino aquelas venas. E quan tu auras <lb/>complitz, lahoras tu distilla en le huel cief vert o rog per que am sa <lb/>acuitat corrodesca aquo que es remaugut del sabel. Mays si aquo no es <lb/>a tu possible colligeys tot en aquela hora, e lahoras tu emplastra tot <lb/>am aquo que cede la dolor de lu, e leyssa lu per alcus dias entro que <lb/>sia sedada la dolor de lu e que sia asegurat de apostema caut. E aprop <lb/>itera sobre lu segon que la mateyssa manieyra entro que sia sanat. E <lb/>aquesta es la forma de las forfexs: </p>
				<p>Capitol .xix. De reduccio de arizati al nas. </p>
				<p>. . . . Quan tu curas arisati am cauteri o am medicina aguda <lb/>comburent segon que es precedida la narracio de lu e no es sanat, <lb/>lahoras no es engen en lu sino que fendas sobre le apostema deves la <lb/>maturitat de lu, e que extraguas tota la humiditat la qual es en lu e·l <lb/>poyre entro que sia descubert le os. E donc cum es descubert le os e <lb/>vezes en lu corrupcio o negror, lahoras tu ratz lu am un sturment <lb/>del qual aquesta es la forma: </p>
				<p>E es nompnat de aspre cap, e sia feyt de fer indi, e sia le cap <lb/>redon ayssi cum asir le qual sia fayt punctat per punctacio de lima o
<pb n="72"/>aliskalfati per punctacio subtil (ayssi cum es en la forma seguent). E <lb/>pausa aquel sobre le loc corrumput del os, e aprop revolveys aquel <lb/>entre les tieus ditz, e prem la tua ma petit a petit entro que sapias <lb/>que aquela corropcio es rasa. E aquo sia fayt alcunas veguadas, e <lb/>aprop restaura le loc am causas exsiccativas e stipticas. Donc si·l <lb/>loc es consolidat e es en lu nascuda bona carn e es abscindit le cors de <lb/>la sania e roman per .xl. dias, e no es renovat e no es apostemat e no <lb/>accideys en lu accident, lahoras tu sapias que es sanat. </p>
				<p>E sino, lahoras no es en lu engen sino reduzir la fissura a la forma <lb/>del nas, e segon aquesta manieyra: e es que tu descuebras de segon os <lb/>am ferr o am medicina acuta, e cum sira descubert le os, lahoras tu <lb/>pren tribo segon aquesta forma: </p>
				<p>Sia la extramitat de lu ferr triangulada, e·l fust de lu sia prim <lb/>extenuat entro a la extremitat ayssi cum vezes assi. E aprop pausa <lb/>aquel sobre le os, e sia aquel prop del lacrimal; e alongua la tua ma un <lb/>pauc del huel, e aprop revol la tua ma am le tribo entro que penetre <lb/>tot le os, e aquel sente le malaute per asso que atroba vent yssir per <lb/>so quan te la sua ma. Donc lahoras restaura le loc am medicinas <lb/>stipticas exsiccantz ayssi cum t’e eyssenhat. Donc cum nays la carn <lb/>e·l loc es endurazit, lahoras la materia la qual effundia a las partidas <lb/>deforo retorna al nas, donc aquo es pus leugier sobre le malaute. </p>
				<p>Capitol .xx. De reduccio de la eminencia del huel. </p>
				<p>Quan le huel emineys am la sua totalitat e no accideys en le <lb/>vezement nocument ni diminuacio, lahoras cove que laxas le <lb/>malaute, e aprop que·l segues, e aprop que pausas ventozas en le cervitz <lb/>ses scarificacio e succa per bona succaccio; e aprop pausa sobre le <lb/>huel liniment le qual sia fayt de acatra e aloe e enses e sarcocolla, e
<pb n="73"/>aprop strenh le emplaustre sobre le huel am motz polvils. E la <lb/>manieyra dels polvils es que prenguas draps de li leons motz, e <lb/>quascun drap sia duplicat en quatre plecs; e fay de aquels motz. E <lb/>aprop pausa aquels la un sobre le autre segon la quantitat de la qual ha <lb/>le huel necessitat. E aprop strenh sobre aquels am drap dur am fort <lb/>strictura; e itera las ventosas am succio ses scarificacio; e aprop osta <lb/>las ventosas e leyssa le huel streyt le dia e la nueyt. Mays si entretant <lb/>le liguament es mollificat, lahoras cove que sia mot streyt. E aprop <lb/>osta le liament aprop le dia e la nueyt ayssi cum havem dit. E si vezes <lb/>le huel ja esser redusit, bo es, e sino, lahoras itera le emplastre am les <lb/>polvils e la strictura e las ventosas entro que sia sanat. </p>
				<p>Capitol .xxi. De la inscizio de la eminencia de la tunica uvea. </p>
				<p>Quan endeve disrupcio en la tunica uvea, e aprop es eminent e <lb/>procezeys fora las palpebras ayssi cum un gra de rasim, e es orrazada <lb/>la forma de home per aquo, e vols aquo inscidir, lahoras la operacio <lb/>en lu es ayssi cum havem recomtat, que tu entrometas la agula en la <lb/>razitz de la uvea de la partida dejos en la partida desus, e aprop met <lb/>la agula autra en la qual sia fil doble de la part del lacrimal, e fay <lb/>aquela penetrar e leyssa la primieyra agula segon la sua disposicio; e <lb/>aprop inscideys le loc del fiel doble e leva am aquel la partida de la <lb/>uvea en le circuit de la agula, e strenh aquela mot. E aprop extratz la <lb/>agula e pausa sobre le huel lana infusa en album de huou e leyssa <lb/>entro que cayha le fil am la uva. E aprop cura le huel am aquo <lb/>que conforte aquel entro que la plagua sia sanada. </p>
				<p>E alcunas veguadas aduna de tota partida am cercle de drap <lb/>entro le huel ajuste eminencia gran, e aprop sia perforat am le <lb/>spatum subtil que vengua al preon del huel, e corra la humiditat <lb/>albuginea, e descen le huel e intra tantost. E aprop strenh entro que <lb/>sia sanat. </p>
				<p>Capitol .xxii. De curacio de alconati. </p>
				<p>Aquesta malautia que es apelada alconati no es sino sania la qual <lb/>es ajustada en le huel semblant a aygua dessendent e no es aquela. </p>
				<p>
					<pb n="74"/>Mays la manieyra del obrar en ela es que fasses le malaute sezer <lb/>sobre la sela aparelada e dreyta, e aprop pren le cap sieu en las tuas <lb/>mas de doas partz e mau aquel entro que veias la sania pervenir a las <lb/>partidas dejos, e aprop sia siccada e no descenda, e sia ostat le lum, <lb/>e·l malaute veia las causas ayssi cum vezia. E si no descendra en jos, <lb/>sapias que es aygua. Mays si no es preparat le descendement a la sania <lb/>am aquo que havem dit, lahoras fay le malaute sezer entre las tuas <lb/>mas e aprop pren spatum subtil e fen am aquel sobre le pannicol <lb/>cernent un petit deves la continuacio de la conjunctiva am la tunica <lb/>cornea en la corona (entro al loc vuet), entro que sia fora-getada la <lb/>sania. Donc cum es fora-getada, lahoras tu distilla en le huel aygua <lb/>cauda en la qual has mesclat mel o aygua en la qual ja has bulit <lb/>fenugrec e mel. E aprop sia curat am las autras causas entro que sia <lb/>sanat. </p>
				<p>Capitol .xxii. De la curacio de la aygua descendent del huel. </p>
				<p>Ja havem dit las specias de la aygua en la divisio e qual conveneys <lb/>a perforar am sermo declarant, lahoras . . . . aquel segon la sanetat. <lb/>Lahoras cove que tu fassas sezer le malaute entre las tuas mas sobre <lb/>un cayrat e lia le sieu huel sa, lu mot stringent. E aprop pausa prop <lb/>de la palpebra del sieu huel la tua ma senestra, si le huel en le qual es <lb/>l’aygua es le huel senestra; o am la tua ma dreyta, si le huel es le <lb/>dextre. E aprop am la tua ma dextra pren almagda, si le huel es <lb/>senestre; o am la tua ma senestra, si le huel es de dreyt. E aprop <lb/>pausa la extremitat de almagda prop de la corona per la grossesa del <lb/>ray en le album del huel de part del mendre lacrimal, e aprop <lb/>enpelleys almagda am vertut e revol la tua ma am aquel. E aprop <lb/>penetre en le album del huel e sentas que almagda ja es pervenguda a <lb/>causa vueda. E cove que sia la masura del cami de almagda al preon <lb/>la mesura del spazi le qual es de la pupilla entro a la fi de la negror, e <lb/>es la corona del huel; quar tu veyras am aquel pupilla am la visio de <lb/>l’huel per la clartat de la tunica cornea. E aprop pausa almagda entro <lb/>al loc en le qual es l’aygua, e aprop tu la atira en jos una veguada <lb/>aprop autra, e donc si la aygua descen tantost, lahoras vetz le <lb/>malaute aquo sobre le qual huebre la sua vista tantost, e almagda en le
<pb n="75"/>sieu huel. E aprop repausa se un pauc; donc si la aygua es <lb/>descenduda, lahoras tu depausa aquela autre veguada abantz que almagda ne <lb/>sia getada. E donc quan es sicada e no descen, lahoras tu extrat <lb/>almagda am facilitat, e revol am aquel la tua ma pauc a pauc, e aprop <lb/>dissolveys en l’aygua un petit de sal clara de gemma e am aquela lava <lb/>le huel dedintz; e aprop pausa fora le huel coto o stopa o lana infusa <lb/>en oli rozat e album de huou e ligua am aquo le huel sa. </p>
				<p>Mays nos e aquels que so de nostre temps pause sobre aquel comi <lb/>trissat am album de huou. E si no obezeys a tu almagda al intrament <lb/>de l’huel per la sua duricia — quar es alcu dels homes del qual le huel es <lb/>dur mot —, lahoras cove que prenguas le spatum le qual es nompnat <lb/>alberid del qual aquesta es la forma: </p>
				<p>E donc perfora am aquel aquela conjunctura, e no ultimes la tua ma <lb/>en le trauc, e no es si no que fassas via ad almagda loc subtil. E aprop <lb/>entromet almagda segon que havem dit. </p>
				<p>E deves le compliment de la tua obra, sia preparat al malaute <lb/>dormitori descentment fayt en le qual dorma sobre le sieu dos en <lb/>mayson tenebrosa, e sia prohibit de totz movementz . . . . . E pausa en <lb/>la natura de lu aquo per que sia linida la sua natura, e no maugua le <lb/>sieu cap a la partida dreyta ni senestra de tot. E sia le liament segon <lb/>la sua disposicio entro al tertz dia. E aprop deslia aquel en aquela <lb/>maysso tenebrosa e exproha la freol vista, e fay li vezer alcunas <lb/>causas, e aprop retorna le liament entro al dia .vii. E no cove que <lb/>fassas aquo en la hora de las curacios o tantost aprop la infusio. <lb/>Habantz cove que tu alienes aquo per so quar la aygua puega <lb/>leugierament per gran e vehement de reguardament. </p>
				<p>Mays si accideys apostema caut, lahoras cove que deslias le huel <lb/>denant le .vii. dia, e rectifica aquel am aquo que ceda apostema. <lb/>Lahoras tu absol la vista de lu e pausa sobre la cara de lu oral per <lb/>le qual sia regit le vezement de lu dejos lu per alcus dias, lu existent <lb/>en la mayszo tenebrosa. E aprop sia gitat de aquela mayzo <lb/>gradantment e conversa8 en las suas causas. E sapias que in alchatea no es <lb/>excusat le discipol de visio alcunas veguadas, e lahoras tu sias ardit <lb/>sobre la operacio. E ja es pervengut a nos de alcu de aquels les quals
<pb n="76"/>so al @Artach, e alcu disse que fayt foc en al @Ayrac magdaam perforat <lb/>am le qual es succada la aygua. Mays empero yeu non e vist degu en la <lb/>nostra terra le qual haia perfeyt aquo, ni e aquo legit en alcu dels <lb/>libres dels @Antics; e es possible que aquo sia novel. E aquestas so las <lb/>formas de las specias de magdaan per que sia sobre aquelas aquel <lb/>le qual ignora aquelas: </p>
				<p>E sian faytas de eram o de ferr propriament, e sian las extramitatz <lb/>de lor am aquesta subtilitat triangulada, la extremitat aguda ayssi <lb/>cum aquela es la forma. </p>
				<p>Capitol .xxiv. De la curacio de carn nada en le nas. </p>
				<p>Quan en le nas so nascudas carns diversas ajustadas de las quals es <lb/>alcuna causa la qual es assemblada a scorpio de motz pes, o a polip <lb/>peys; e aquesta malautia es apelada polipus quar es a semblansa de <lb/>aquel peys representat. E de lu es carn cancrosa, lapadea, de fusca <lb/>color; e de lu es que es carn leon no de color fusca. </p>
				<p>Donc en aquela que es en aquestas carns leon no fraudulenta ni <lb/>cancroza, cove que fassas le malaute sezer entre las tuas mas e posat <lb/>al solelh, e huebre las nars de lu, e picoys le tieu onci en aquelas <lb/>carns. E aprop extrat aquela a las partidas deforo, e aprop <lb/>inscindeys aquo que has comprehendut de aquelas am spatum agut <lb/>subtil de la una partida entro que sapias que tota la carn ja es ostada; <lb/>que si roman de lu deguna causa de la qual la abscisio es possibla, <lb/>lahoras tu ratz aquo am la un dels estrumentz subtils am facilitat <lb/>entro que de lu romangua denguna causa. </p>
				<p>Mays si senhoreja am sanc o accida apostema caut, lahoras tu <lb/>pausa a lu aquo que cove; o es dels apostemas malignes, lahoras tu <lb/>coyta e cauteriza aquel entro que sia abscindit sanc e sian ostadas <lb/>las cavas totas. E aprop sia getatz en le nas aprop la inscizio vi agre e
<pb n="77"/>aygua o vi. Mays si le nas es ubert e de lu procezeys humiditat entro <lb/>al palat, lahoras sapias que ja es sanat. Mays si la humiditat no <lb/>penetra segon que cove, lahoras tu sapias que dedintz lu es carn nada <lb/>en los pus sobiras osses de las nars als quals non es pervengut <lb/>abscizio. Donc lahoras cove que entromitas fiel de li al qual sia alcuna <lb/>grosseza, e nuza en lu motz nuzes, e pausa entre quascun nutz la <lb/>quantitat del dit o mens, e engene le malaute e entromet una <lb/>extremitat del fiel en le nars am lo ray o am autra causa la qual es a lu <lb/>possibla. E pus que aquo aura fayt, . . . . que atire le sieu odorament <lb/>entro que pervengua a las canals de las nars, e sia eyssit sobre le sieu <lb/>golayro, quar tropas veguadas le semblant ad aquesta accio fan les <lb/>enfantz a las scolas, e es leugiera causa ad aquel que ho vol far. E <lb/>aprop pausa las dos extramitatz del fiel, una extremitat que iesca <lb/>sobre le nas et l’autra que romangua en le nas, e aprop aministra <lb/>serratura de carn am les nuzes que so en le fiel, e fay aquo entro <lb/>que sapias que las carn ja so am les nuzes del fiel. E aprop extratz le <lb/>fiel, e pausa en le nas aprop la abstraccio del sanc una calgua . . . ., e <lb/>fay aquo per tres dias o mays entro que l’enguent corrodo tot aquo <lb/>que es romas de las carns. E aprop en la fi de la causa, pausa en le <lb/>nas una canula de plom per alscus jorns entro que sia sanat. Mays si <lb/>endigeys de curacio que exsique, usa de aquela. E aquesta es la <lb/>forma del instrument a capipurge fazedor am le qual son distillatz <lb/>olis e medicinas en le nars: </p>
				<p>E fay aquo de argent o de eram, la qual sia <lb/>semblant a una petita lampesa uberta, ayssi <lb/>cum petita conqua, e le meat <lb/>semblantment. E si vols, fay una canula clausa <lb/>ayssi cum cana, e la cancula del estrument <lb/>a capipurge fazedor e sia plana, <lb/>descuberta; a la qual sia manubre en lo derier de lu, <lb/>am le qual tenguas aquela quan escaufas en lu oli o aquo que tu vols <lb/>dels sucs e de las causas suctiblas. </p>
				<p>E aquestz capipurgi es precios: recipe de enforbi de castor, de <lb/>balayra blanc, de giengiebre, e piletre de safra, de pebre lonc, de
<pb n="78"/>escafragia, de epetum de spic ana unc. .vi. cumfizeys am suc de bleda <lb/>e de caul, e sian faytas pillulas, e sia destemprada una pillula am <lb/>aygua tebeza, e sia gitat en las nars del malaute jasent envers. </p>
				<p>Capitol .xxv. De theyls natz en las extramitatz del nas. </p>
				<p>Motas veguadas es nat theyl en las extramitatz del nas, e es <lb/>magnificat e omentat en alscus dias entro en que mot es leg le <lb/>reguardament de lu. E per aquo cove que tu inscidas aquel en le <lb/>comensament de la apparissio de lu, e erediques tot aquel. E aprop <lb/>pausa sobre le loc o cauteri o medicina comburent la qual estia en loc <lb/>de lu. Mays si es tardada la sua inscizio entro que sia magnificat, <lb/>lahoras considera si es lapificat, dur, de fusca color e de pauc <lb/>sentiment, lahoras no toques aquel am ferr quar es apostema crancos; <lb/>quar motas veguadas ad aquel que inscideys aquesta apostema <lb/>endeve per lu granda malicia sobre aquel le qual aquel havia.  E si le <lb/>apostema es de leon tocament e no es de fosca color, e vezes que <lb/>inscizio es possibla en tot aquel, lahoras evacua le malaute e <lb/>inscideys aquel senes temor, e cura le loc am aquo que exsique e <lb/>costrenh entro que sia sanat. </p>
				<p>Capitol .xxvi. De sutura del nas e de las labias e de la aurelha quan <lb/>la continuitat es dissolvuda per plagua o per semblantz. </p>
				<p>Sapias que quan accideys solucio de continuitat en una de <lb/>aquestas cartillages, pauc confereys en aquela operacio sino en alcus <lb/>homes. Donc cove, quan endeve ad alcu alcuna causa de aquelas, que <lb/>consideres si es plagua fresca am le sieu sanc, e lahoras tu ajusta las <lb/>doas labias de la plagua am sutura, e aprop cura aquel entro que sia <lb/>sanat. </p>
				<p>E si las labias de solucio de continuitat so ja separadas, e <lb/>quascuna es fayta sana, lahoras cove que tu excorjes quascuna <lb/>partida de la sua codena apparent entro que n’iesca sanc. E aprop <lb/>ajusta las doas labias am sutura e strenh aquelas, e sobre aquelas <lb/>pulveriza sanc de drago e enses trissat, e pausa sobre la polvera una <lb/>pessa de emplaustra diafinicon, o de alcu autre dels emplastres <lb/>consolidatius, e leyssa aquel liat per dos jorns o per tres, e aprop <lb/>deslia aquel e permuta aquel emplaustre e leyssa aquel entro que·ls <lb/>fiels per si sian abscinditz, e aprop cura am enguent entro que sia
<pb n="79"/>sanat. Mays la manieyra de la sutura es que tu agregues la solucio de <lb/>continuitat o am agulhas ayssi cum havem recomtat en la sutura del <lb/>ventre, o agregua la solucio de continuitat am fiel ayssi cum a tu e <lb/>fayt saber. </p>
				<p>Capitol .xxvii. De extraccio de aquela causas que veno en las doas <lb/>labias en las partidas dedintz. </p>
				<p>Motas veguadas endeve a motz homes en las partidas dedintz de <lb/>las suas labias alcus apostemas durs semblantz a gras de errs, e <lb/>alscunas de lors son mendres e alcunas son majors. Donc cove que tu <lb/>convertas las labias e fendas quascuna de aquelas duricias de tota <lb/>part, e aprop la abscizio umpliscas le loc de sagi trissat entro que·l <lb/>sanc sia restrengut, e aprop sia lavat am vi agre e sia curat le loc am <lb/>aquo que es stipticitat, entro que sia sanat. </p>
				<p>Capitol .xxviii. De inscizio de la carn ajustada en las gengivas. </p>
				<p>Granre de veguadas nays sobre la gengiva carn ajustada la qual les <lb/>@Antics apelero albulus, adonc cove que tu suspendas aquela am onci <lb/>o que tenguas aquela am las forfecs e inscidas aquela deves la sua <lb/>razit, e leyssas la sania correr o le sanc. E aprop pausa sobre le loc <lb/>sagi trissat o autra polveras stipticas o excicativas. E si aquela carn <lb/>retorna, lahoras inscideys aquela segundariament, e cauterisa aquela, <lb/>quar aprop le cauteri no retornara. </p>
				<p>Capitol .xxix. De razo de dentz am ferr. </p>
				<p>Quan en la superficia de las dentz de las partidas dedintz e de las <lb/>de foro e entre las gingivas so ajustadas escorsas aspras, legas, e <lb/>alcunas veguadas son de nigradas e son faytas citrinas o vertz entro <lb/>que a la gingiva ve per aquo corrupcio e son faytas las dentz legas. E <lb/>donc cove que tu fassas sezer le malaute entre las tuas mas e pausar le <lb/>cap de lu en le tieu se, e ratz las dents en las quals apareysso aquelas <lb/>escorsas e causas semblantz arena entro que de lor no romangua
<pb n="80"/>deguna causa, e aquo fay de la negror e de la citrinitat e de las autras <lb/>entro que sian mondificadas. </p>
				<p>Donc si es ostat aquo que es en aquelas del comensament de la <lb/>razio, bo es; e sino, lahoras tu itera la razio sobre aquelas al autra dia <lb/>e al segon e al tertz entro que vengua al derier stament en aquo que <lb/>tu vols. E sapias que las dentz han necessitat de motz rezoris de <lb/>diversas formas e de motas figuras segon que es preparat a la tua <lb/>operacio. E per so quar le razori am le qual la dent es raza de la <lb/>partida dedintz es autre del razori am le qual es ras entre las dentz <lb/>segon autras formas, e aquestas formas de razoris sian deves tu <lb/>preparadas las quals veyras tantost: </p>
				<p>Capitol .xxx. D’eradicacio de dentz. </p>
				<p>Cove que tu cures la dent de la sua dolor am tot engen e tardes en <lb/>tota eradicacio de lu, quar no es denguna causa que suplisqua la <lb/>veguada de lu quan es eradicada, quar es sustancia sublima entro que <lb/>es excusacio en la eradicacio de lu. Mays cove quan le malaute es <lb/>forsat aquela dent eradicar, que fermament deves tu sia certificat <lb/>quala es la dent dolent, quar motas veguadas la dolor descep le
<pb n="81"/>malaute e cuga que sia en dent sana, e tu eradicas aquela e aprop la <lb/>dolor no cessa entro que la dent malauta e dolent sia eradicada, quar <lb/>nos ja havem vist aquo per operacio dels barbies. </p>
				<p>Donc cum deves tu es sertificat qual es la dent dolent, e que o <lb/>sabes be, lahoras cove que tu scarifiques en le circuit de la dent <lb/>am spatum en le qual sia alcuna vertut, entro que sia dissolvut de la <lb/>dent de la gingiva de tota partida, e aprop mau aquel am les tieus <lb/>ditz, o am forfexs subtils al comensament petit a petit entro que <lb/>aquela concucesquas. E aprop alogua en lu fortz tenalhas grans per <lb/>bona loquacio o estuptura fort, e pausa le cap del malaute entre les <lb/>tieus denolhs que be le tengues que no·s maugua, e aprop tratz la <lb/>dent segon rectitut en manieyra que no trenques aquela, ni al <lb/>malaute major dolor no dones. E donc si no es foro-getat, lahoras <lb/>pren un de aquels instrumentz, e met aquel dejos lu de tota part <lb/>am facilitat e esforsa la remocio de lu ayssi que es feyt al <lb/>comensament. </p>
				<p>Mays si la dent es trauquada o corrosa, lahoras cove que tu <lb/>comples de drap aquel trauc e estrenguas aquel am la extremitat de <lb/>ray subtil per so que no sia trinquada en la hora de la tua constriccio <lb/>sobre aquela am tenalas. E cove que tu obres exquesitament am <lb/>scarificacio en le circuit de tota part de la gingiva e guarda mot la tua <lb/>fortaleza que no trenques aquela e romangua partida de lu, e retorne <lb/>sobre le malaute per la malicia que sia majo que la primieyra dolor de <lb/>lu. E guarda te que no fassas aquo que fan alscus ignorantz barbiers <lb/>en lor fistinacio e audacia sobre la eradicacio de lor, ses que no <lb/>aministran aquo que nos havem recomtat; quar motas veguadas fan <lb/>venir sobre les homes malautias grans las quals son pus dificils que <lb/>sian trinquadas, e las razitz de lor remaugudas totas, o alcunas de <lb/>aquelas, o que extrayguas aquela am alcus osses de la mandigula ayssi <lb/>cum motas veguadas havem testificat. E aprop la eradicacio de lu sia <lb/>lavada la boca am vi caut o vi agre am sal. E si endeve fluxs de sanc <lb/>per aysso, ayssi cum motas veguadas endeve, lahoras trissa alcuna <lb/>quantitat de zegi e aspergeys sobre la plagua, e si no confereys aquel <lb/>zegi, cauteriza. La forma de las forceps e tenalas subtils am las quals <lb/>es mauguda la dent al comensament sia de longua extramitat, de <lb/>breu manubre e gros, per so que no sian doblatz quan am aquels
<pb n="82"/>deves obrar. E sian ayssi cum vezes de gros manubre entro que quan <lb/>estrenhas am aquelas no sian dobladas, sian breus extramitatz. <lb/>E sian faytas de ferr de @India . . . . descentment faytas de dreytas <lb/>extramitatz, e en las extramitatz de aquelas sian dentz de las quals las <lb/>unas intron en las autras e estrenhan per constriccio descent fort, e <lb/>alscunas veguadas las extramitatz de aquelas sian la forma del bec <lb/>d’un auzel le qual ha nom ciconia, so es guanta, e son de fort <lb/>constriccio. </p>
				<p>Capitol .xxxi. De erradicacio de dentz e d‘estraccio dels osses de las <lb/>mandibulas trincadas. </p>
				<p>Quan deves la eradicacio de dent le qual es trinquat roman alcuna <lb/>causa, lahoras cove que tu pauses sobre le loc coto am boder per un <lb/>jorn o per dos entro que·l loc sia mollificat; e aprop entromet algesti <lb/>o tenalhas las extramitatz de las quals so asembladas al bec de un auzel <lb/>apelat ciconia o guanta, la forma de las forceps: </p>
				<p>
					<lb/>Las extramitatz de lor sian faytas dedintz ayssi cum lima o alfagi. E <lb/>si no obediys a tu a eyssiment am aquestas forceps o tenalas, lahoras <lb/>cove que tu caves sobre la razit e descrobas tota la carn e entrometas
<pb n="83"/>le instrument le qual ha nom atali, so es palanca petita del qual la <lb/>forma es aquesta: </p>
				<p>E sia de breu extremitat grossa un petit, e no sia enbegut per so que <lb/>no sia trinquat. Donc si per aquo la razit es foro-getada, bo es; e sino, <lb/>ajuda te am aquestz autres instrument dels quals aquestas son las <lb/>formas: la forma del primier instrument es de triangulada extramitat <lb/>en la qual sia alcuna grossesa: </p>
				<p>La forma del segon instrument es que sia de triangulada e de pus <lb/>subtil extremitat. E ja so ajudatz am aquest instrument havent dos <lb/>ramps del qual aquesta es la forma aprop la seguent: </p>
				<p>e am autres instrumentz . . . . les quals precidero en rasura de dentz; <lb/>quar juvament es fayt am aquest instrument le qual es asemblat a onci <lb/>gran, e aquesta es la forma: </p>
				<p>de la triangulada extremitat torta o curta, la qual sia alcuna grossesa, <lb/>e no sia enbegut per so que no sia trinquat. E otra sapias que·ls <lb/>instrumentz de las dentz motz so e semblantment les autres <lb/>instruments. Mays le artifexs savi e subtil en l’art, atroba per
<pb n="84"/>si mateys segon aquo que a lu significa la operacio e las malautias <lb/>diversas; quar son de las malautias a las quals les @Antics no diysero ni <lb/>pausero propri instrument, per las formas de diversas specias. </p>
				<p>Mays si es trinquat l’os de la mandibula o dels autres osses de la <lb/>boca, o si poyreys, lahoras sia pes curat sobre aquel en son loc am <lb/>aquo que es a lu convenient dels instrumentz e de las forceps las quals <lb/>havem dit en la extraccio de las razitz de las dentz, e ajuda te am <lb/>gesti del qual aquesta es la forma: </p>
				<p>E sia en lu alcuna grosseza petit a petit, e sia instringida o tenguda <lb/>am la boca per que no evasesca o fuga entro que l’os de tot sia <lb/>foro-getat; e aprop restaura le loc am medicinas convenientz ad aquo. <lb/>Mays si en l’os es petita poyredura, lahoras ratz aquel de aquela <lb/>poyredura e de la sua negror, e cura aquel entro que sia sanat. </p>
				<p>Capitol .xxxii. De la cura de las dentz eminentz sobre las autras. </p>
				<p>Quan las dentz so eminentz no segon lor cors natural per <lb/>aquelas la forma es laga, e majorment quan endeve a las femnas, e <lb/>majorment a las piuselas venerablas; donc cove que tu consideras: <lb/>si dent es nada aprop autra dent, e no es possibla sarradura ni <lb/>linament de lu, lahoras radica aquela; mays que no sia annexa am <lb/>autra dent, lahoras tu inscideys aquela am aquest instrument del qual
<pb n="85"/>aquesta es la forma; e es semblant a morr de porc, e sia feyt de ferr <lb/>de @India de extramitat mot aguda. </p>
				<p>E sia la tua inscizio am la qual inscideyses aquela en trops dias per la <lb/>duricia de la dent, e que no sia comauguda autra de las dentz. E si es <lb/>dent eminent expausat a limadura, lahoras lima aquel am lima de ferr <lb/>de @India del qual aquesta es la forma: </p>
				<p>E sia tot de ferr de @India e·l margua eysament; e sia de motz menutz <lb/>puntz ayssi cum lima am la qual son faytas agulhas, am la qual la dent <lb/>sia limada pauc a pauc en motz dias am fecilitat, per so que no sia <lb/>autra dent comauguda e caga. E aprop lineys aquela en la fi, e ratz <lb/>aquela am alscus razoris. E si es dent del qual una partida es <lb/>trinquada e lideys la lengua, lahoras cove que tu limescas aquel entro <lb/>que l’aspretat de aquela fraccio sia ostada e engualhada, e sia <lb/>aplenada per so que la lengua no ledesca ni la paraula no corrumpa. </p>
				<p>Capitol .xxxiii. De restauracio de dentz maugudas am fiel de aur o <lb/>de argent. </p>
				<p>Quan accideys a las dentz devant concussio e remossio per <lb/>percussio o per cazament, e le malaute no pot strenher sobre aquo <lb/>que manga, e tu has curat aquel am medicinas stipticas, e no ha valgut <lb/>la tua curacio, lahoras per so que no cagan es engen en aquelas que <lb/>sian strengudas am fiel de aur e no de argent, quar argent se fa vert <lb/>e aprop se poyreys aprop alscus dias, mays aur nul temps no es <lb/>mudat. E sia le fiel en tal subtilitat e grocesa segon la quantitat que <lb/>puesca entrar entre las dentz; e la forma de la reccio es que prenguas <lb/>le fiel e pren lo doble de lu entre doas dentz sanas, e aprop que
<pb n="86"/>cresques am doas tortuositatz del fiel entre doas maugudas, o si’ una <lb/>o motas, entro que pervengua la tela a la dent sana del autra partida. <lb/>E aprop itera le teyssiment entro a la partida de la qual comenciest, e <lb/>strenh la tua ma am facilitat e savieza entro que no sia mauguda. E <lb/>sia la tua striccio am la qual strenhas le fiel deves las razitz de las <lb/>dentz que no evasesca. E aprop inscindeys las extramitatz del fiel <lb/>superfluens am las forceps o tosoyras, e agregua aquelas en quascun <lb/>loc am gesti, e converteys aquelas e las occulta entre la dent sana e la <lb/>dent mauguda, per so que no fassa lesio a la lengua. E aprop leyssa <lb/>aquela ayssi streyta cum roman. </p>
				<p>Mays si es desliada o rumpuda, strenh aquela o aquelas am autra <lb/>fiel en tal manieyra . . . . en tot son temps. E aquesta es la forma de <lb/>las dentz e la figura de la rectacio de doas dentz sanas e de doas <lb/>maugudas, ayssi cum vezes aquestas liadas: </p>
				<p>E quan se fa que retorno una dent o <lb/>doas aprop le cazement de <lb/>quascuna en lors locs, e sian recrescutz <lb/>ayssi cum havem recomtat, e que <lb/>remauguan. E no fa aquo sino bo artifexs e savi. E alcunas veguadas <lb/>es aptat alcuna causa dels osses de vaca, e es fayt de lor ayssi cum <lb/>forma de dent, e es pausada en loc en le qual defayl la dent, e es <lb/>strengit ayssi cum havem dit, e reman e serveys am aquel per lonc <lb/>temps. </p>
				<p>Capitol .xxxiv. De inscizio del liament le qual ve en la lengua e <lb/>prohibeys loquela. </p>
				<p>Aquest liguament le qual ve dejos la lengua alcunas veguadas o es <lb/>natural am le qual hom nays, o accidental e accideys per plagua la qual <lb/>ja es consolidada. E la operacio en lu es que huobres la boca del <lb/>malaute, le sieu cap existent en le tieu se; e eleva la sieua lengua, e <lb/>aprop inscideys aquel liament nervos segon la latitut entro que sia <lb/>solvuda la lengua de la sua recencio. Mays si en aquela es alcuna <lb/>duricia o denodacio, e aquo es stat per consolidacio de plagua, <lb/>lahoras tu gieta unci e scindeys aquel per la latitut entro que aias <lb/>inscindit le liament e sia dissolvuda la nodacio. E guarda te que no
<pb n="87"/>sia fayta fissura en le preon de la carn e que scindas aqui arceria e <lb/>vengua flux de sanc. E aprop sia lavat le vestigi de la inscisio am <lb/>ayguaros o am vi agre o am aygua frega; e aprop pausa dejos la <lb/>lengua licini; so es meca la qual tengua le malaute dejos la lengua en <lb/>quascuna nuoyt per so que no sia consolidat autra veguada. Mays si <lb/>accideys flux de sanc, pausa sobre le loc vetriol trissat; mays si le <lb/>sanc ventz, lahoras cauteriza le loc am cauteri lantiginos le qual <lb/>conveneys ad aquo. E aprop aquel cura am las autras causas entro <lb/>que sia sanat. </p>
				<p>Capitol .xxxv. De extraccio de ranula dejos la lengua. </p>
				<p>Alcunas veguadas accideys dejos la lengua apostema asemblant a <lb/>nomla petita prohibent la lengua de la sua operacio natural; e fort <lb/>leu es magnificada entro que huempla la boca. E la operacio en lu es <lb/>que huebras la boca del malaute sesent devant le solel e considera le <lb/>apostema. E si tu le vezes de fusca color o de negra, dur, al qual le <lb/>malaute no atroba sentiment, lahoras no toques aquel quar es cranc. <lb/>E si es declinat a blancor, en le qual es humiditat, lahoras tu met le <lb/>onci en lu, e inscideys aquel am spatum subtil, e inscindeys le de tota <lb/>partida; e si sanc te ventz en la hora de la tua operacio, lahoras tu <lb/>pausa desus zegi trissat, so es vetriol, entro que sia restreyt le sanc. E <lb/>aprop retorna a la obra tua entro que lo haias trayt am compliment <lb/>de lu, entro que sia lavat am vi agre e sal; e cura aquel am l’autra <lb/>curacio ad aquo entro que sia sanat. </p>
				<p>Capitol .xxxvi. De extraccio de apostema de doas aurelhas e de <lb/>aquel que es nada en le golayro e de las autras apostemas. </p>
				<p>Quan endeveno en le golayro godat, so son glandulas las quals <lb/>son asembladas algodat, las quals accideysso deforas e son nompnadas <lb/>doas aurelhas, las quals quan tu las curas am aquo que havem dit en
<pb n="88"/>la divisio e no es sanat, lahoras tu considera si le apostema es dur, de <lb/>fusca color, de pauc sentiment, lahoras no toques aquel am ferr. E si es <lb/>de roga color e la razic es grossa, lahoras no toques aquela am ferr per le <lb/>flux del sanc; abantz layssa aquel entro sia madurat, e lahoras o tu <lb/>trauqueras aquel, o sira romput per si. E si es de blanqua color, radon, <lb/>e la razit de lu es subtil, lahoras aquel es que cove esser inscidit. <lb/>E la operacio en lu es que consideras, denant la tua operacio, si ja <lb/>ha repausat le apostema de lu caut am repaus complit o si es deminuit <lb/>am alcuna deminucio; e lahoras fay sezer le malaute denant le soleyl, <lb/>e·l cap de lu sia en le tieu se, e huebre la boca de lu, e le servidor <lb/>prenent entre las suas mas prema la lengua de lu dejos am instrument <lb/>mot noble del qual aquesta es la forma: </p>
				<p>E sia fayt de argent o de aram, e sia subtil <lb/>cum cotel. Donc cum tu premes am aquel <lb/>la lengua e es mostrat a tu la apostema, e <lb/>catz sobre aquel le tieu vezement, lahoras <lb/>pren onci e fica aquel en l’amenla, e tira <lb/>aquel a las partidas defora tant quant podes. Otra aquo que tiras <lb/>alcuna causa de las tunicas, e aprop incideys aquela am instrument <lb/>del qual aquesta es la forma: </p>
				<p>e es asemblat a forceps, <lb/>empero las extramitatz de lu <lb/>son corvadas, ayssi que <lb/>l’orrifici de quascuna de aquelas es <lb/>en le endreyt del autra, mot agudas, le qual sia de ferr indi enbegut. </p>
				<p>Mays si aquest instrument no es a tu present, lahoras <lb/>inscideys aquel am spatum del qual aquesta es la forma de lu: <lb/>E sia agut de la una part, no agut del autra part. E pus que has <lb/>inscidit una mella, inscideys l’autra segon aquesta meteyssa manieyra <lb/>de inscizio, e aprop la inscizio le malaute guarguarise de aygua frega</p>
				<p>. . . . Mays si endeve flux de sanc, guarguarise aygua de decoccio de
<pb n="89"/>scorsa de milgrana o de fuelha de mirtra e semblantz ad aquel de las <lb/>causas stiptiquas entro que·l flux del sanc sia restreyt, e aprop cura <lb/>aquel entro que sia sanat. </p>
				<p>E alcunas veguadas naysso en le guolayro autras apostemas otra <lb/>aquelas doas aurelhas, e inscideys aquelas segon que yeu e dit en la <lb/>inscizio de doas mellas engualment. E yeu ja fu medicat una femna <lb/>de apostema le qual era nat en le golayro de lu, le qual apostema <lb/>tendia a color fusca, de pauc sentiment, le qual ja havia claus le <lb/>golayro de lu, e la femna respirava am meat streyt, e ja havia prohibit <lb/>a lu comestio e beure de aygua, e ja era pervenguda a la mort si mays <lb/>agues stat per un dia o per dos. E l’apostema ja tant havia pugat que <lb/>havia mezes dos ramps entro que eyssiro per dos traucs. Donc yeu <lb/>me cuytegui fisturalment e fiquegui en un de lor onci, e tiregui <lb/>aquel, e atirada es de lu gran porcio, e aprop yeu incidigui aquela de <lb/>on comprendegui del autre trau, e aprop yeu obrigui la boca de lu, e <lb/>compremegui la sua lengua, e aprop yeu fiquegui le onci en aquela <lb/>apostema. E aprop yeu abscizi gran partida de lu, e no corria de lu <lb/>sino un pauc de sanc. Donc absolut es le guolayro de aquela femna, e <lb/>comensec tantost beure aygua, e aprop presec vianda, donc yeu no <lb/>cessegui inscidir de aquela apostema motas vetz per lonc temps, e <lb/>succesia apostema en loc de aquel, le qual inscizia entro que es <lb/>prolonguat aquel. Donc yeu engen agui e cauterizegui le guolayro de <lb/>lu, donc astec de addicio; e aprop yeu perambulegui e no saubi que <lb/>fec @Dieus de aquela aprop mi. </p>
				<p>Capitol .xxxvii. De inscizio de huvela quan es apostemada. </p>
				<p>Quan catarr deysen a la huvula, e es apostemada e es longa, <lb/>lahoras ela es nompnada perpendicular; e si es en la partida dejos <lb/>grossa e redonda, e lahoras ela es apelada buba. Mays quan es <lb/>curada am aquo que havem dit en la divisio, e no comfereys la tua <lb/>curacio, e eyssament ja vezes que apostema caut ja es ostat de lu e es <lb/>subtil, lahoras cove que tu inscidas aquela que es agreguadas <lb/>redonda; e si es ad aquela longitut, e es sanguina, de fusca color o de <lb/>negre, e no es a lu centiment, lahoras cove que tu temtes la inscizio <lb/>de lu, quar en aquela es temor sobre le malaute. </p>
				<p>E quan tu vezes aquela segon la manieyra que yeu he dita de la
<pb n="90"/>sua blancor e longuesa, que tu fassas sezer le malaute e premas la <lb/>lengua de lu am instrument del qual procesic la sua forma e aprop fica <lb/>le onci en la nuva, e tira aquela en jos e inscideys aquela am un de dos <lb/>instrumentz les quals e ditz en la inscizio de dos mellas. E cove que <lb/>no inscidas aquela sino aquo que es ajustat sobre le terme natural ses <lb/>addicio, quar si tu inscides de lu mays, lediyras le sieu parlar. E <lb/>aprop la inscizio, usa de aquo le qual havem recomtat en la inscizio de <lb/>dos mellas, e cura aquela entro que sia sanat. </p>
				<p>Mays si era le malaute espaventat per la inscizio de lu, cove que <lb/>use de engen en la cauterizacio de lu ses temor, e la manieyra del <lb/>cauteri en lu no es sino am aygua aguda, e es que tu pauses le cap del <lb/>malaute en le tieu se, e aprop prem la lengua de lu am le instrument <lb/>le qual havem dit, e aprop pren de l’aygua la qual havem dita en le <lb/>capitol de cauterizacio, e comfeys am aquela caus viva, e pausa <lb/>aquela no spessa ni subtil, e de aquela omple la concavitat de <lb/>l’estrument del qual aquesta es la forma: </p>
				<p>Sia la extramitat de lu conquavitat en la qual sia pausada la <lb/>medicina ayssi cum la conquavitat de culher de ray, e pausa le <lb/>strument am la medicina sobre la vula, e·l malaute jagua sobre le sieu <lb/>latz per so que corro saliva o musellage de la boca de aquel per la <lb/>intrinscequa medicina, per so que no deyssenda de aquela deguna <lb/>causa sobre le golayro de lu e que ledesca aquel. E aprop te la tua ma <lb/>am la medicina, e exprem aquela sobre la uvula per l’espazi de miega <lb/>hora entro que vegas aquela esser denegrada e sedada per la <lb/>mordicacio de la medicina. E si vols, prengues coto e envolopes aquel <lb/>sobre la extremitat del ray, e submergeys le coto en la medicina, e <lb/>entrometas le ray am le coto en una canula de sobre entro que·l coto <lb/>adheresca en aquela canula, e fay aquo tantas vetz entro que <lb/>consiegues aquo que vols de la cauterizacio de la uva, e aprop leyssa <lb/>aquela quar ela se seccara e cayra aprop tres dias o quatre. E si <lb/>indigeysses que iteras la medicina, itera aquela, e aprop la <lb/>cauterizacio abstergeys en le circuit de la uva am coto enbegut en boder, e <lb/>mondifica am aquel aquo que es en le circuit de lu de la medicina, e
<pb n="91"/>sia lavat am aygua frega, e sia curat deforo am <lb/>embrocacio, e dedintz am guarguarismes entro <lb/>que sia sanat. E aquesta especia de curacio es pus <lb/>salva que inscizio e pus long de temor. </p>
				<p>Alcunas veguadas es curada la uvuola am aquo <lb/>que es pus subtil que cauteri e inscizio, quar es <lb/>curat am subfumigacio en aquesta manieyra: recipe <lb/>calament, ysop, origua, ruda, scicados arabic, <lb/>camamilla, broyda e semblant ad aquels de las <lb/>erbas, e ajusta totas aquelas causas, o alcunas de <lb/>lor, en una ola, e sian submergidas am vi agre, e <lb/>bulhan; e la ola sia be lutada am lut decentment, e <lb/>sia en le mieg loc de la ola un trauc, sobre le qual sia <lb/>pausat un instrument conquau de aram segon <lb/>aquesta manieyra; sia fayt de argent o de aram. </p>
				<p>E sia entromesa la extremitat en la boca del malaute entro que <lb/>la vapor poge a la uvula sobre la quanula, entro que la uvula sia mot <lb/>ofuscada. E aprop itera sobre aquela motas veguadas entro qu’es <lb/>secca, e guarda te que no fassas aquesta curacio al comesament <lb/>de l’aveniment de apostemas, quar trop ajustaria en le apostema, e no <lb/>cove que tu fassas aquo, sino deves la declaracio de apostema de lu <lb/>caut. Mays si no es a tu present aquest instrument, lahoras pren una <lb/>cana e compon en la extramitat de lu un clos de huou, per so que la <lb/>boca del malaute sia comborida, quar le closc del huou prohibeys <lb/>la vapor comburir la boca. E aquesta curacio es bona am salut. </p>
				<p>Capitol .xxxviii. De extraccio d’espinas e de aquo que adhereys en <lb/>le golayro e de las autras causas. </p>
				<p>Motas veguadas adhereys en le guolayro o spina de peys o <lb/>alcuna autra causa. Adonc cove que tu extraguas aquo que de aquels
<pb n="92"/>es apparent, sobre le qual catz la vista, pus que tu premes la lengua am <lb/>instrument denant solelh, per so que a tu sia declarat aquo que es en <lb/>la guola. E aquo que no apar e es a tu occultat en le guolayro, cove <lb/>que tu fassas vomir le malaute denant que la vianda sia degerida en <lb/>l’estomac, quar fort leu la causa annexsa le golayro sira foro-getada per <lb/>vomit; o que deglusia le malaute una pessa de nap o de razit de <lb/>laytuga o un boci de pa sec; o prengua una pessa de sponga marina <lb/>sequa leon, e lia aquela fortment am fiel, e aprop le malaute <lb/>transglussia aquela, quar cum perve al loc en le qual so spinas e es <lb/>extrahuda, lahoras so foro-getatz. E mays pren una anguila e be am <lb/>fiel liada, e sia dedintz mesa e soptament sia extrayta; o pren un porr <lb/>e soptament le metas e soptament l’en tratz. </p>
				<p>Mays si no so foro-getatz am aquelas causas las quals havem ditas, <lb/>lahoras husa de un instrument de plom segon aquesta forma: </p>
				<p>E sia pus gros que ray un petit, e en la extramitat de lu sia <lb/>conquavitat la qual tu entrometas en la sua guola am facilitat. E el <lb/>aga le sieu cap elevat en sus, e guarda te que·l tocament del sieu os <lb/>de la gola, per so que endevengua a lu cos e am aquela que enpellesca <lb/>le os o la spina, o que . . . . aquel le metge am la sua ma. Mays empero <lb/>que·l malaute aquel entrometa es miels, per la sua sciencia del loc <lb/>de la causa annexa e enpellisca en jos, e tira la sua ma am le <lb/>instrument en sus, tot aquo segon la quantitat la qual es a lu <lb/>preparada entro que sia foro-getada. </p>
				<p>Capitol .xxxix. De extraccio de sancguisugua annexsa al golayro. </p>
				<p>Quan es medicada sanguisugua am aquo que havem dit en la <lb/>divisio de la curacio am medicinas e no comfereys, considera lahoras <lb/>en le guolayro del malaute al solelh, pus que tu aias compremuda la <lb/>lengua de lu am instrument le qual a tu havem recomtat. Donc si tu <lb/>vezes la sancguisugua, extratz aquela am onci petit o am gesti
<pb n="93"/>subtils decentment. E si no es a tu possible estrayre am aquel, <lb/>lahoras pren una canula concava e entromet aquela en lo guolayro del <lb/>malaute, e aprop pausa en la concavitat de la canula un ferr ignit, e <lb/>fay aquo tantas vetz (entro que la sancguisugua sia morta e se osta <lb/>del guolayro) e abstengua se le malaute tot lo jorn de aygua. E aprop <lb/>prengua una veyria plena de aygua frega, e obra la boca de lu en <lb/>aquela, e lava la boca am aquela; e no trasglucia de aquela alcuna <lb/>causa e maugua l’aygua una hora aprop autra am la sua ma, quar la <lb/>sancguisugua tantost cum sent l’aygua catz. </p>
				<p>Mays si no es foro-getada am aquo que havem recomtat, lahoras <lb/>subfumigua le malaute am cimetz o am assafetida per le instrument <lb/>le qual havem recomtat en la sufumiguacio de uvula. Fay aquo, so <lb/>en quar cayra. </p>
				<p>E es un’autra manieyra de operacio en sufumiguacio de aquela, es <lb/>que tu prenguas una ola en la qual sian carbos ignitz e la ola sia <lb/>cuberta am una cobertora en le mieg de la qual sia un trauc, e sia <lb/>compausat en aquel trauc la extremitat del instrument; e aprop dega <lb/>desus la subfumigacio; e pause le malaute la sua boca en la <lb/>extremitat de la canula, e claugua la sua boca per que la <lb/>subfumiguacio no sia foro-getada entro que sapias que la subfumigacio <lb/>es pervenguda a la sancguisugua, quar la sancguisugua tantost <lb/>cayra. E si no catz, lahoras tu itera la subfumiguacio motas vetz, e <lb/>abstengua le malaute de beure, e mange causas saladas e alhs, e no <lb/>begua aygua, e ayssi necessari es que am aquest regiment sia <lb/>fora-getada. E aquesta es la forma del instrument am le qual es trayta <lb/>sancguisugua del guolayro quan es vista; e es semblant a forceps ayssi <lb/>cum vezes, sino quar es en lu alcuna curvitat: </p>
				<p>le qual sia mesa al guolayro, e la extremitat de lu es semblant a <lb/>bec de ciconia, que es guanta, en la qual es aspretat de lima, <lb/>per so quar, quan comprem alcuna causa, aquela no leyssa. </p>
				<p>
					<pb n="94"/>Capitol .xl. En le qual es la suma del sermo en apercio de apostemas <lb/>e en seccio de lor. </p>
				<p>Les apostemas so motas specias, de motas manieyras, segon que <lb/>ve rememoracio de lor, de quascuna en aquest libre. E so diversas en <lb/>perforacio e seccio de lor per doas manieyras, de las quals la una es per <lb/>la specia de apostemas en si meteys; e per aquo que comprem de las <lb/>humiditatz. E la segonda manieyra es prop les locs en les quals <lb/>accideys del cos, quar le apostema accident en le cap es autra de la <lb/>apostema accident en le cul; e le apostema en le loc carnos accident <lb/>es autra del apostema accident en junctura; e a quascun de lor es son <lb/>juguament per operacio. E mays de apostemas so alcunas las quals <lb/>cove que no sian perforadas sino aprop maturacio de la sania en <lb/>aquels o compliment de lor. So autras apostemas les quals cove que <lb/>sian traucatz quan son cruzes, e no son maturatz segon lor <lb/>compliment, ayssi cum apostemas que son propdas a las juncturas, quar <lb/>apostema quan ve prop junctura, lo esser de lu es prolonguat entro <lb/>que·s poyreys aquo que es en le circuit de lu, e fort leu son <lb/>corromputz les liamentz o les nervis de aquela junctura, per que es <lb/>fayta causa de contraccio de aquel membre; o es apostema prop de <lb/>membre principal, e si tu tardas la perforacio de lu entro sia <lb/>madurat nosira al membre principal; o es prop le cul, donc perfora <lb/>aque no-madurat; e no cove que·l perforas cru, de no-complida <lb/>degestio, sino aquel que es prop del cul, per so que no poyresca le <lb/>preon de lu e sia elonguat a las partidas dedintz del cul, e sia fayta <lb/>fistula, o que sia fayt en le terme de lu que no sia sanat. </p>
				<p>Mays cove que tu sapias la hora de la perforacio de la apostema, e <lb/>aysso es quan es maturat. E sapias que es madurat quan es la cedacio <lb/>de la dolor e la cessacio de la febre, e aprop la diminucio de la rogor e <lb/>de la pulsacio, e la acuitat del cap del apostema, e les autres senhals. <lb/>E quar cove que sapias la perforacio cazer en le loc pus dejos del
<pb n="95"/>apostema e de pus venient de curacio de la eminencia. E perforacio <lb/>tostemps sia per le lonc de la carn o del cors, si las apostemas son en <lb/>las partidas de las mas o dels pes, e en loc dels lacertz, de las cordas <lb/>dels nervis, de las arcerias; e, al derier, en totz locs enguals en <lb/>les quals no es reflecio; quar en aquels que so reflectitz, usa de <lb/>perforacio segon aquel membre. </p>
				<p>Mays quan le apostema es en loc carnos, lahoras miels es que <lb/>leysses la perforacio de lu entro que sia confermada la digestio de lu <lb/>segon compliment, ayssi quo havem dit; quar si tu perforas aquel <lb/>denant aquo, es prolonguat le cors del poyre de lu e de mota sordicia, <lb/>e fort leu las labias de lu so enduradas e la profunditat de lu. Mays <lb/>alcus apostemas so perforatz segon la latitut de la carn o del cos <lb/>deves la necessitat, o segon aquo del qual lo membre indigeys. E cove <lb/>que administres petita perforacio . . . ., e·n les apostemas grans gran <lb/>perforacio e ampla o motas seccios segon la diversitat de la grandesa <lb/>dels apostemas. E autras so dels apostemas en les quals cove que la <lb/>codena sia conquavada e sia encidida, quan es fayta ayssi quo pan e <lb/>fayta es en terme que ja stigua, ayssi cum aquel que accideys en trops <lb/>de dubelec e de bubos. E de aquels so que so insciditz am seccio <lb/>havent tres angles; e de aquels es en le qual es inscidit ayssi cum <lb/>figura de fuelha de mirtra, ayssi cum las apostemas dels angonars. E <lb/>de lor so en les quals es administrada seccio redonda e seccio lunar, e <lb/>semblantz ad aquels. Mays aquel al qual no es cap ayssi cum son <lb/>apostemas leons superficials, cove que tu perforas aquel am <lb/>perforacio superficial, o plana tant solament. </p>
				<p>E cove quant le apostema es gros e ya ha colligit mota sania, que <lb/>perfores aquel e no te coytes que extraguas tot le poyre en aquela <lb/>hora; habantz extratz de aquel una partida, e aprop opila le apostema <lb/>entro al autre dia, e aprop extratz una partida major, e aprop fa <lb/>aquo motas veguadas segon graduacio entro que sia foro-getat. E <lb/>majorment si·l malaute es de freol vertut, o femna prens, o enfant <lb/>petit, o viel en decrepitut, quar l’esperit animal motas vetz es <lb/>resolvut am la egressio de la sania, e fort leu mor le malaute, e tu <lb/>operte les. Don guarda aquest capitol am gran cautela, e aprop la tua <lb/>perforacio en la qual perforas aquestz apostemas, cove que <lb/>abstergescas las plagues e consideras donc si la plagua del apostema es <lb/>pauca, o es una seccio plana, lahoras tu aministra las qualguas de li o
<pb n="96"/>de coto antic; e si le apostema es gran, e las fissuras de la perforacio <lb/>son motas, lahoras cove que tu pauses meca en quascun trauc entro <lb/>que pervenguan ensemps. E si en le apostema es abscindit una <lb/>partida de la codena o has concavada aquela en le circuit, lahoras <lb/>cove que tu la complescas de coto viel o de fil fayt de drap de li, <lb/>ayssi cum quan has traytz pans o razizos, ses humiditat; e strenh <lb/>aquel entro al tertz dia; e aprop proceseys aquel e cura le am aquo <lb/>que cove dels enguentz entro que sia sanat. Mays si accideys flux de <lb/>sanc en la hora de la operacio tua, lahoras tu aministra aygua frega <lb/>e vi agre en les quals mules un drap de li, e pausa aquel sobre le loc <lb/>del fluxs del sanc motas veguadas. Mays si persevera le fluxs del <lb/>sanc, lahoras cove que tu aministres regiment e curacio e polveras <lb/>las quals he recomtadas en motz locs de aquest nostre libre e de <lb/>divisio. </p>
				<p>Mays si es en temps de hivern, e·l loc de la apostema es loc de <lb/>motz nervis, lahoras cove que tu enfundas pulvils en vi e oli caut, e <lb/>pauses aquels sobre les locs. E si es en estiu, e les locs son carnoses, <lb/>lahoras cove que tu pauses pulvils enbeguts am aygua e oli o am vi e <lb/>oli, e tot aquo sia freg entro que sia le ters dia, ayssi cum havem dit, e <lb/>lahoras cove que tu deslies le apostema e abstergescas aquel e <lb/>aministres en la curacio de lu aquo que a lu conveneys entro que sia <lb/>sanat. E aysso es aquo que es necessari de la cognicio de la curacio <lb/>de apostemas universalment, mays segon la via de distinccio ja he dit de <lb/>tot apostema en qual manieyra es via de la cura de lu per capitols <lb/>singularment. </p>
				<p>Capitol .xli. De seccio de apostemas les quals veno en la codena del <lb/>cap. </p>
				<p>En la codena del cap . . . . petitz apostemas, e so de specias de <lb/>nodes les quals conteno tunicas que so a lor factz . . . .; e las specias de <lb/>lor so motas. E de lor son pingas, e de aquelas so que conteno <lb/>humiditat semblant a lima. E de aquelas so las quals conteno
<pb n="97"/>humiditat semblant a pols, et asemblantz a lor; e de aquelas so que <lb/>son lapideas, durs. E en la seccio de totz, e en la extraccio de aquels <lb/>no es temor, cum deves la exteccio de aquels no fa contrariat arceria. </p>
				<p>E la operacio en seccio de aquels es que tu esproes aquels am <lb/>instrument la forma del qual ve aprop aysso, le qual es apelat <lb/>entromes, entro que sapias que contengua. Quar si aquo que conte <lb/>es humiditat, lahoras scindeys aquel am seccio segon la longitut per <lb/>seccio superficial segon aquesta forma: </p>
				<p>E comensa en la seccio de la linha de .B. entro a la <lb/>linha de .G. Donc cum la humiditat es evacuada, <lb/>lahoras tu excoria aquela pel que conte aquela <lb/>humiditat, e no leysses de aquela alcuna causa de tot, <lb/>quar tropas veguadas retorna, si roman de aquela <lb/>alcuna causa. E aprop submergeys coto en enguent <lb/>egipciach, si es present, e sino, en aygua e sal; e umpleys am aquel la <lb/>plagua e layssa aquel entro ad autra dia, quar am aquo corrodeys tot <lb/>so que es romas de aquela pellicula. E aprop itera sobre aquel coto <lb/>am enguent egipciach segondament e tersament si indigeyses de lu, <lb/>entro que·t comfides que no y haia romas alcuna causa de aquela <lb/>pellicula; lahoras cura la plagua am enguent entro que sia sanada. <lb/>E si apostema conte nodi gras, lahoras tu inscideys aquel segon <lb/>aquesta forma: </p>
				<p>am seccio havent forma de crotz, e geta oncis entre <lb/>doas labias de la seccio e scorsa aquel de tota partida, <lb/>e esforsa la tua vertut en extraccio de la tunica la qual <lb/>conte aquel. Mays si a tu arceria fa contrarieta, <lb/>lahoras fay aquo que yeu t’e recontat primieyrament. <lb/>E semblantment fay en le apostema lapificat de <lb/>seccio e de curacio segon que a tu havem dit; e seccio sobre apostema <lb/>lapificat es pus leugiera, quar es de pauc sanc e de pauca humiditat. <lb/>E alcunas vetz so alcus de aquestz apostemas les quals so en le cap <lb/>en alcus homes am los quals de tot no es humiditat; la qual causa es <lb/>quar yeu inscindigui sobre un apostema en le cap de una femna <lb/>vielha e atrobegui le apostema ayssi cum peyra sorda, aspra, blanqua, <lb/>la qual no podia esser trinquada, e si a alcu fos am aquela percussit, <lb/>plaguera aquel. </p>
				<p>Mays en les autres apostemas accidentz en le cap otra aquest no
<pb n="98"/>es aquest capitol, ayssi cum les apostemas que veno als caps dels <lb/>enfantz e deves las razitz de las aurelhas, mays la seccio de aquestz <lb/>totz sia seccio superficial. E pausa la perforacio de aquels de la <lb/>partida pus bassa de lor per so que sia alleujat le cos de la sania a las <lb/>partidas pus bassas. E aprop cura aquelas am aquo que conveneys ad <lb/>aquel de curacio.</p>
				<p>Capitol .xlii. De seccio de scrophulas las quals accideyso en le col. </p>
				<p>Motas veguadas endeveno aquestas apostemas en le colh e en las <lb/>aysselhas e en les angonars; e alcunas veguadas accideyso en las <lb/>autras partidas del cos. E so aquelas que accideysso en le colh, e so <lb/>motas que so engendradas entre lor, e tota scrofula de aquelas es <lb/>dintz la sua tunica propria, e ayssi cum en les nodis e apostema del <lb/>cap, ayssi cum havem recomtat. E las specias de aquestas scrophulas <lb/>son motas, quar de aquelas so alcunas lapideas, e de aquelas so que <lb/>conteno humiditatz, e de aquelas so malignas las quals no obeseysso a <lb/>curacio. </p>
				<p>Donc en aquela la qual tu vezes de bona disposicio en le <lb/>Tocament, de la qual la color de aquo que es manifest es propda a la <lb/>color de la codena, e es mauguda a tota partida, e no es annexsa am le <lb/>nervi del colh, ni am las venas, ni am la arceria, e no <lb/>es preonda, cove que tu inscidiscas aquela am siccio <lb/>superficial de la partida desus a la partida dejos del <lb/>cos de la linha de .G. entro la linha de .B., e scorja <lb/>aquela de tota partida, e exten dos labias de la codena <lb/>am onci, o am motz oncis si has necessitat de aquels, <lb/>ayssi cum havem dit en las apostemas del cap, e extratz aquela petit a <lb/>petit. E es mays cautela que no sia inscidida la vena o nervi. E sia le <lb/>spatum no mot agut, que no ajuste a tu la tua ma am inscizio, o que <lb/>enquiete le malaute, e que inscidas aquo que no es necessari inscidir; <lb/>quar si inscideysses vena o arceria e prohibeys tu de la tua operacio, <lb/>lahoras pausa en la plagua vetriol trissat o autras polveras las quals <lb/>ostan fluxs de sanc, e estrenh la plagua, e layssa aquel entro que·s <lb/>repausa la acuitat de la apostema e sia mollificada la plagua e comense
<pb n="99"/>esser poyrida. Quan le sanc es abscindit. Donc retorna a la tua <lb/>operacio entro que l’aias complida. E aprop inquireys am le tieu dit <lb/>indic si es romas alcuna causa de las autras petitas scrophulas, donc <lb/>inscideys aquelas e munda aquelas. E si es en la razit de la scrophula <lb/>gran vena, cove lahoras que no inscidas aquela scrophula de la sua <lb/>razitz. Abantz cove que lies aquela am fiel doblat fort e que leysses <lb/>aquela entro que caia per si ses nocument. E aprop omple la plagua <lb/>de coto vielh le qual tu has ja submirgit en enguent egipciac, e <lb/>aprop cura aquel. E si inscides aquela scrophula tota, lahoras cove <lb/>que tu ajustes las doas labias de la plagua e cuzas2 tantost pus que no y <lb/>ha romasa deguna superfluitat. Mays si tu vezes que haia romasa <lb/>superfluitat per la grandeza de la scrofula, cove que tu entendas a <lb/>inscidir la razit de aquela, e astrayra aquela e aministra sutura e aquo <lb/>que es dit. </p>
				<p>E aquela de las scrophulas que conteno humiditatz, perfora <lb/>aquela am perforacio superficial aqui la on appar a tu le loc de <lb/>maturacio de lu, e pausa perforacio de aquo que siec le pus bas del <lb/>cos, ayssi cum havem dit. E aprop aministra perforacio, calguas am <lb/>enguent e semblantz ad aquels, per so que corroda aquo que es romas <lb/>de la corropcio. E aprop quan tu vezes la plagua ja esser mundada, <lb/>lahoras tu cura aquela am enguent de carn generatiu entro que sia <lb/>sanada. </p>
				<p>Capitol .xliii. De seccio del pilhot del apostema accident dintz le <lb/>guolayro. </p>
				<p>Diyssero les @Antics aquesta seccio en le epilhot, e no vist alcu <lb/>hom en nostra terra que aquela aia fayta. E aquesta es la inscriptura <lb/>del sermo de aquels. Mays en les homes haventz esquinencia, cove <lb/>que sia esquivada la extraccio del epilhot, cum per aquo no sia fayt <lb/>juvament per so quar totas las venas e las majors del malaute so aqui. <lb/>Mays en aquels que han apostemas cautz en la boca o guolayro o dos
<pb n="10"/>aurelhas, quan la malautia no es en la cana, cove husar de la seccio <lb/>de epilhot a fugir la perdicio la qual es fayta per perfocacio. Donc <lb/>cove quan volem aquo, que inscidam le epilhot dejos tres cercles dels <lb/>cercles del epilhot, o quatre am petita seccio per la latitut en aquel <lb/>que es entre dos cercles per quantitat, que la seccio sia en ciphac, no <lb/>en la cartillage, e aquest loc es convenent a seccio, quar es privat de <lb/>carn e les vayselhs de sanc de lu son luhen. E si le metge es pauruc, <lb/>cove lahoras que extenda la codena del golayro am onci, e aprop <lb/>fenda la codena entro que pervengua a la canal, mays evite les vaysels <lb/>de sanc si vetz de aquelas alcuna causa. E aprop inscida li  ciplach <lb/>segon que havem recomtat; e es significat sobre la seccio de la canal <lb/>per le flacma le qual es de aquela eyssit am aquo que es de lu <lb/>disromput e per la abscizio de la votz. E layssa la plagua uberta per <lb/>alcun temps. Donc cum la hora es remauguda en la qual perforacio es <lb/>temuda, agregua doas labias de la codena de la plagua, e cus aquela <lb/>sola ses la cartillage. E aprop administra medicinas que fan naysser la <lb/>carn entro que sia sanat. </p>
				<p>E diyssec @Albucasis que la summa del sermo le qual havem <lb/>recomtat, exposicio no es sino que veias que alcus de aquetz <lb/>apostemas ja han opilat lo guolayro del malaute, e le malaute es <lb/>vengut entro a mort, e le ale de lu es entresecat, e alcus van a inscidir <lb/>le epiglos per so que respire le malaute sobre le loc de la plagua per <lb/>alcuna respiracio, e sia salvat de mort. E per aquo comandero layssar <lb/>la plagua uberta entro que sia consumida la malicia de la malautia; e <lb/>es la malicia de lu per tres dias; e donc lahoras comandero cosi la <lb/>plagua, e cura aquela entro que sia sanat. </p>
				<p>E aquo que yeu he vist per mi meteys, es que una sirventa pres un <lb/>cotel e mesec le en le sieu golayro e inscidic am aquel una partida de <lb/>la cana del pulmo, e yeu fu apelat a la curacio de lu, e atrobegui la <lb/>mugen ayssi cum es mugit del moridos, e descubrigui la plagua e <lb/>atrobegui le sanc le qual era yssit de la plagua petit. Donc yeu fo <lb/>confessat que aquela no havia inscidit vena ni guidegi, e le vent <lb/>yssia de la plagua, e curegui aquela entro que foc sanada. E no <lb/>accidic a la sirventa si no rauquiera en la votz, e aprop alcus dias <lb/>retornec ad miloracio de las suas dispozicios. E ara dic yeu que en la <lb/>seccio del epilhot no ha temor. </p>
				<p>
					<pb n="101"/>Capitol .xliv. De seccio sobre apostema le qual accideys en le <lb/>golayro defora, e es apelat hernia del golayro. </p>
				<p>Aquest apostema nompnat hernia del golayro es apostema gran <lb/>segon la color del cors, e es mot en las femnas. E es segon dos <lb/>manieyras, quar o es natural o accidental. E en le natural no es engen <lb/>de curar. E l’accidental es segon dos manieyras del qual la un es <lb/>semblant a nodes grasses, e l’autra manieyra es semblant apostema <lb/>le qual es fayt per nodacio de arteria, e en aquel es temor. E no cove <lb/>que·s fassa presumpcio a lu cum ferr sino en aquel que es petit. E tu <lb/>proha aquel e investigua aquel am le dit, e si atrobas lu semblant a <lb/>nodi gras, e no es suspendut am alcuna de las venas, lahoras tu <lb/>inscideys aquel ayssi cum les nodes, e extratz aquel am aquo que <lb/>conte lu de la pel e bursiclam; e sino, lahoras es perscrutat tot le sieu <lb/>esser, e aprop cura le loc am aquo que cove de curacio entro que sia <lb/>sanat. </p>
				<p>Capitol .xlv. De seccio de las specias de nodes. </p>
				<p>Dels nodes so motas specias e yeu ja he dit totas las specias de lor <lb/>en la divisio. E cove que yeu recomte assi la diferencia entre node e <lb/>exitura cum fassa dubitacio. Donc yeu dic que am exitura es <lb/>caliditat e febre e dolors vehementz entro que es sedada la ebullicio <lb/>de la superfluitat; e es complida putrefaccio que lahora cessa la <lb/>febre, la dolor e la calor. Mays am node no es caliditat ni febre ni <lb/>dolor, e conte aquel ciphac leon le qual es al u sac propri. E es segon <lb/>la color del cors, e le comensament de lu es cum un ceze e es fayt <lb/>ayssi cum vace, sia major o minor, e son segon dos specias, quar o so <lb/>grassas e conteno humiditat, e las colors de la humiditat son motas, <lb/>segon que yeu diyssi en la divisio. </p>
				<p>Donc cove, quan pervenas a la curacio de node, que exprohes <lb/>aquel e inquiras aquel al comensament am sturment le qual es apelat <lb/>intromes, segon que vindra la sua forma en le capitol le qual es <lb/>aprop aquest. E es manieyra de inquisicio de apostemas e de totz <lb/>nodes, e es que tu prenguas aquest sturment e entromet aquel en le <lb/>loc pus humit le qual atrobas en le apostema, e tu revolveras les tieus
<pb n="102"/>ditz am aquel petit a petit entro que sapias que·l sturment ja ha <lb/>penetrat la codena. E aprop ultima la tua ma segon la mesura de la <lb/>grandeza del apostema, e aprop extratz le entromes e considera <lb/>aquo que es yssit en le vestigi de lu. E si es fora-getada la humiditat <lb/>corrent, de qualque color sia, lahoras tu le inscideys am seccio <lb/>superficial segon que he dit en les autres apostemas. E si del vestigi <lb/>de l’intromes no hieys humiditat, lahoras sapias que es gras. E secca <lb/>sobre lu am seccio havent forma de crotz segon aquesta forma: </p>
				<p>ayssi cum t’e ensenhat, e suspen aquel am oncis, e <lb/>excorja la codena de tota part am facilitat, e guarda la <lb/>pel o sac, si podes, sobre aquel e extraguas aquela <lb/>sania am le node. Mays si es romput en la operacio, no <lb/>es possible extrayre aquela sana, e motas veguadas <lb/>endeve aquo, e lahoras tu la extratz a pessas entro que <lb/>de lu no romangua denguna causa. Quar si de lu roman denguna <lb/>causa, pauc o trop, le node retorne segon le mays. E si tu vezes que <lb/>de lu roman alcuna part petita, lahoras comple la plagua de alcunas <lb/>polveras corrosivas agudas e strenh la plagua, e pausa sobre aquela <lb/>que sede apostema caut, e cura aquel del autra curacio entro que sia <lb/>sanat. E si es node gran, lahoras tu cus las doas labias de lu e cura <lb/>aquel am aquo que encarna. Mays si vena pulsatil es a lu contraria, o <lb/>no-pulsatil, lahoras tu coyta e huemple le loc de zegi trissat que es <lb/>vetriol e leyssa aquel streyt per dos dias o per tres entro que·s <lb/>poyresca la plagua e que repause la ebullicio del sanc; e aprop retorna <lb/>a inscindir aquo que es romas del node. </p>
				<p>Capitol .xlvi. De las formas del sturmentz necessaris en seccio e <lb/>perforacio. </p>
				<p>De aquels so las formas dels intromesas, e so de tres specias, que <lb/>de aquels es alcu gran, e de lor es migier, e de lor es petit. La forma <lb/>de intromes gran es aquesta: </p>
				<p>
					<pb n="103"/>La forma de intromes migier es aquesta: </p>
				<p>La forma de intromes petit es aquesta: </p>
				<p>Sian faytz de ferr, de alfulud, de extremitatz cayradas decentment, per <lb/>so que festino le intrament en les apostemas. E aquestas so las formas <lb/>dels experientz, e son nompnatz albered, e un de aquels es apelat <lb/>berid. E so de tres especias, quar de lor es gran, migier e pauc. </p>
				<p>La forma de experient gran, forma de lu: </p>
				<p>La forma de experient migier, forma de lu: </p>
				<p>La forma de experient pauc, forma de lu: </p>
				<p>Conveneysso que sian per aquels apostemas e exituras e fistulas e <lb/>bubos per so que entre aquelas so dels osses e de autras causas. E so <lb/>faytz redontz, grosses, leons, ayssi cum grans agulhas am las quals son <lb/>cosidas las selhas, e son faytas de eram citri, o de eram o de ferr, o <lb/>de argent, E las milhors so quan so faytas de eram citri. E son faytz <lb/>les experient de plum negre, les quals se acordan que per aquels sian <lb/>ubertas las fistulas en la conquavitat de las quals so reflexios, que <lb/>sian reflectidas am la sua levitat am aquelas refleccios. E so de tres <lb/>specias, quar alcus de lor so loncs, e dels autres migiers, e dels <lb/>autres breus, segon la quantitat del ample de la fistula e de la <lb/>strictura de lu. </p>
				<p>
					<pb n="104"/>Forma del experient gran de plom: </p>
				<p>Forma del experient migier de plom: </p>
				<p>Forma del experient petit de plom: </p>
				<p>Las formas dels oncis so de motas specias, quar de aquels so alcus <lb/>simples, als quals es una curvitat solament, e so de tres specias: grans, <lb/>paucs e migiers. E de lor so uncis orps, e so de tres specias. E de <lb/>aquels so uncis haventz doas curvaturas, e so de tres specias. E de lor <lb/>so haventz tres curvaturas, e so de tres specias. E totz aquetz so <lb/>necessaris en lor loc. Forma de unci simple gran, forma de lu: </p>
				<p>Forma de unci simple migier: </p>
				<p>Forma de unci simple pauc, forma de lu: </p>
				<p>Forma de unci orp gran: </p>
				<p>Forma de unci orp migier, forma de lu: </p>
				<p>
					<pb n="105"/>Forma de unci orp pauc, forma de lu: </p>
				<p>Forma de unci gran havent dos curvaturas: </p>
				<p>Forma de unci migier havent dos curvatas: </p>
				<p>Forma de unci pauc havent dos curvaturas: </p>
				<p>Forma de unci gran havent tres curvaturas: </p>
				<p>Forma de unci migier havent tres curvaturas: </p>
				<p>Forma de unci pauc havent tres curvaturas: </p>
				<p>E aquestas so las formas dels scalpels am les quals son seccatz e <lb/>scorjatz les nodes e le apostemas, e so de tres specias, quar de aquels <lb/>es gran, migier, e pauc. </p>
				<p>
					<pb n="106"/>Forma de scapel gran: </p>
				<p>Forma del scapel migier: </p>
				<p>Forma de scapel pauc: </p>
				<p>Las extramitatz de aquels am les quals es fayta seccio so agudas e las <lb/>autres extramitatz so no-agudas, e no so pausadas en tal manieyra, <lb/>sino per que sia fayt juvament en la excorjacio dels nodes la temor de <lb/>inscizio de vena o de nervi, e per aquels sia sanat le malaute e <lb/>atrobe tranquilitat un petit per la adustio la qual atroba deves la <lb/>excoriacio del apostema. </p>
				<p>E aquestas son las formas de almagidas, e so de tres specias: gran,
<lb/>migier e pauc, ayssi cum veyras. </p>
				<p>La forma de magda gran: </p>
				<p>Forma de magda migier: </p>
				<p>
					<pb n="107"/>Forma de magda pauc: </p>
				<p>Sian faytas de eram e so semblantz de ray am le qual e fayt alcofol. E <lb/>es en la extramitat lada punctada am spatum occultada e en aquela <lb/>corr a las partidas dedintz e defora, quan tu vols, ayssi cum veses. <lb/>Las formas de spatimis, les quals so amaguatz entre los ditz deves la <lb/>perforacio dels apostemas e no les percebo les malautes, e so de tres <lb/>specias: gran, migier e pauc. E aquestas so las formas de aquels: </p>
				<lb/>
				<p>Las formas de ventozas am las quals es abscindit le flux del sanc, e <lb/>so de tres specias; gran, migiera e pauca; las formas de lu: </p>
				<p>Sian faytas de eram citri, redondas am alcuna longitut . . . ., e sian <lb/>subtils. E cove que sian aquestas specias de ventosas deves tu grans, <lb/>migieras e paucas, per so que per aquelas abscindas flux de sanc am <lb/>velocitat en necessitat, e lahoras quan a tu primieyrament no es <lb/>medicina. Enpero no uses de aquelas ad abscidir sanc en tot loc del <lb/>cors, e non uses sino en locs carnoses, ayssi cum en les lacertis de <lb/>las cambas e de las coyssas, e en les lacertz dels brasses, e de las <lb/>mamillas e del ventre e dels engonars, e semblantz a lor dels lacertz
<pb n="108"/>carnoses humitz. E alcunas veguadas son faytz de aquels strumentz <lb/>autres petitz semblantz scorsas de fisacs segon aquesta forma; per <lb/>les quals lo sanc es abscindit quan es fayt per <lb/>fleubotomia, o deves inscizio de vena o de arceria. E alcunas <lb/>veguadas son faytas redondas segon aquesta forma: </p>
				<p>Capitol .xlvii. De la cura de las mamillas dels homes las quals so <lb/>asembladas de femnas. </p>
				<p>Alcunas veguadas so infladas las mamillas de alcus homes deves le <lb/>compliment del dormir cum comensan esser pellutz, e aprop so <lb/>infladas las mamillas, e so asembladas las mamillas de las femnas, e <lb/>romano apostemosas, lejas. E ad aquel que avoreys aquo, cove que <lb/>inscidisca aquelas am seccio lunar segon aquesta forma, de la linha <lb/>de .B. entro a la linha de .G., e aprop excorja la groceza tota, e aprop <lb/>uempla la plagua de medicament encarnatiu, e aprop ajusta las doas <lb/>labias de la plagua am cosidura, e cura aquel entro que sia sanat. </p>
				<p>Mays si la mamilla declina a las partidas dejos e es mollificada per la <lb/>sua magnitut ayssi cum endeve a las femnas, lahoras sia fendut en <lb/>dos latz sieus pus sobiras, am dos seccios semblantz a figura lunar, <lb/>de las quals quascuna sia contenguda en l’autra deves <lb/>la fi de quascuna, entro que sia que la linha major <lb/>contengua la menor segon aquesta forma de la linha <lb/>de .B. e la linha de .G. E aprop excorja la codena <lb/>la qual es entre dos labias de la plagua, e osta la <lb/>pingueza, e aministra aquo que havem dit de la sutura e de las
<pb n="109"/>polveras aquo que es necessari en la curacio entro que sia sanat. E si <lb/>tu non conpleysses la inscizio de aquo que cove inscidir per la <lb/>inquietut del malaute, e per flux de sanc, lahoras cove que huemplas <lb/>la plagua de coto submergit en enguent corrosiu e layssa aquel entro <lb/>que aquo corroda que es romas de la grayssa, e aprop cura aquel <lb/>entro que sia sanat. </p>
				<p>Capitol .xlviii. De perforacio de apostemas que veno dejos le <lb/>titillic. </p>
				<p>Aquetz apostemas que veno dejos le titillic so de las specias de <lb/>scrophulas, durs, las quals conte una pel que es sac. E de aquelas so <lb/>alcunas que conteno humiditatz; e aquelas que conteno humiditatz <lb/>cove que sian inscididas am seccio lunar segon aquesta figura: <lb/>de la linha de .G. a la linha de .B. E cum es tot evacuat <lb/>aquo que es en le apostema de la sania, lahoras tu le <lb/>comple de coto viel e leysa le entro al autra dia. E <lb/>aprop le coto sia ostat e sia curat am enguent <lb/>convenient ad aquo, entro que sia sanat. E si le apostema de <lb/>las specias dels nodes es, e de las scrophulas, lahoras tu <lb/>scindeys sobre aquel ayssi cum havem dit en la seccio sobre las <lb/>scrophulas engualment. May si la plagua es extenduda en aysso que <lb/>yesca poyredura, lahoras administra en lu cauteri segon que en <lb/>aquo havem denant dit. </p>
				<p>Capitol .xlix. De seccio de apostemas que accideysso per arceria o <lb/>per vena. </p>
				<p>Quan arceria es rompuda, e la codena es consolidada la qual es <lb/>sobre aquela, lahoras motas veguadas accideys apostema . . . . E les <lb/>senhals per les quals es conoguda que imflamacio e apostema sian per la <lb/>arteria o per vena: quar quan apostema es per arceria es lonc agreguat <lb/>en le preon del cors; e que quan inpelleysses le apostema am les tieus <lb/>ditz, sentes en lu quays sia stridor. E aquel que es per vena es redon
<pb n="110"/>al manifest del cors. E seccio sobre aquest apostema es error, e <lb/>majorment en aquel que es dejos las aysselhas, e en les angonars, e en <lb/>le col, e en motz locs del cors; e es mot gran, donc cove que la sua <lb/>curacio am ferr sia esquivada, e aquel que es en las extramitatz, o al <lb/>cap, cove que sia evitat. Mays sobre aquel que es de lor per imflacio <lb/>de l’orrifici de la arceria, scindeys en la codena seccio en le lonc; e <lb/>aprop huebre la seccio am uncis e aprop la arceria, e deliura de las <lb/>tunicas entro que sia descuberta. E aprop met sobre aquel agulha e <lb/>fay aquela penetrar entro al autre latz, e estrenh la arceria am fiel <lb/>doble en dos locs, — la qual causa yeu a tu eyssenhegui en extraccio de <lb/>doas arcerias les quals so en les templars. E aprop punh le loc le qual <lb/>es entre dos liamentz am spatum entro que yesca le sanc tot que es en <lb/>lu, e sia dissolvut le apostema. E aprop administra curacio en la qual <lb/>es engendrat poyre entro que caian les liamentz; e aprop cura aquel <lb/>am enguentz convenientz ad aquo entro que sia sanat. E si es <lb/>apostema per seccio de vena, lahoras cove que tu tenguas am la tua <lb/>ma aquo que es a tu possible del apostema am la codena, e aprop <lb/>intromet la agulha dejos le loc le qual tu has tengut dejos la tua ma, e <lb/>fay aquela penetrar; e sia en aquela fil doble entro que tu extraguas <lb/>aquel del autre latz, e aprop ligua le apostema am bo liament segon <lb/>que yeu he dit a tu en le liament de uva4 de doas partz am doas <lb/>extremitatz del fil. Mays si temes que extraguam le fil, lahoras <lb/>entromet le fiel am aquela agula dejos tot le apostema deves la <lb/>inscizio de la agulha primieyra, e strenh les tieus fiels en quatre locs. <lb/>Aprop secca le apostema en le mieg loc de lu entro que quan es yssit <lb/>aquo que es en lu, lahoras tu inscideys la superfluitat de la codena, e <lb/>layssa aquo que de lu es liat. E aprop pausa sobre lu pulvil le qual has <lb/>submergit en vi e oli, e aprop administra la curacio la qual es fayta am <lb/>calguas e enguentz entro que sia sanat. </p>
				<p>Capitol .l. del apostema le qual accideys per torcio de nervis. </p>
				<p>Ayssi cum accideys apostema en arceria e en vena, e <lb/>semblantment accideys apostema en les nervis quan accideys en lor <lb/>percussio o accideys per trebal superfluable, e per semblantz. E es fayt le <lb/>mays de lu en les locs dels adjutoris o del talo, o en tot loc en le qual
<pb n="111"/>so maugudas las juncturas. E es apostema greu, e es asemblat a la <lb/>color del autre cors, e es en las majors de lu disposicios ses de lor <lb/>e quan es streyt am vehementia, sent en lu le malaute semblant <lb/>stupor. E no es apostema agreguat en le preon del cors, e per so es <lb/>dejos la codena, e el es maugut a tota partida e no va a las partidas <lb/>denant ni detras. Donc aquo de aquels que es en las juncturas no <lb/>cove que sia envasit am ferr, quar fort leu endevenguera contracio. <lb/>Mays aquel que es en le cap o en le front fen la codena am spatum. <lb/>Mays si es apostema pauc, lahoras te aquel am les forfecs e <lb/>abscindeys aquel de razitz. E si es gran, lahoras tu le suspen am unci, <lb/>e excorja aquel, e aprop osta aquel; e ajusta la plagua am sutura, e <lb/>cura aquel entro que sia sanat. </p>
				<p>Capitol .li. De seccio de apostema le qual accideys de cheil que <lb/>accideys al ventre. </p>
				<p>Endeveno ad alcus homes motas veguadas en les ventres de <lb/>aquels e en las autras partidas del cors de aquels theils les quals son <lb/>apelatz funguals per similitut de aquels am funges, dels quals la <lb/>razitz es subtil e·l cap de aquel es gros; e ja las labias de aquels so <lb/>conversas, e es de aquels que es petit, e es de aquels que es mot <lb/>magnificat. E yeu ja e vist un, e en le ventre de lu eran dos theils <lb/>les quals eran mays a funges semblantz, e no era diferencia entre <lb/>aquels blancs, de menuda razitz. E ja las labias de aquels eran <lb/>enversadas e se fendian, e humiditat corria de aquel tot temps. Donc <lb/>yeu inscidegui aquels e atrobegui en la un en pes quays .xviii. unc. e <lb/>l’autre quays .vi. unc. E la operacio en la inscizio de lor es que <lb/>consideres lahoras si·l malaute es humit, e la color de atheil es <lb/>blanca, humit, de subtil razitz; lahoras tu le inscideys am spatum <lb/>lat, e sian en la presencia tua cauteris en le foc, quar motas veguadas <lb/>deves la seccio de lu es expellit mot sanc; e si te ventz le sanc, <lb/>cauteriza aquel. E si vezes le malaute pauruc e temeros, guarda te de <lb/>inscizio am ferr; mays lahoras pren fiel de plom recent fayt, e strenh <lb/>am aquel atheil, la manieyra del qual es aquela que havem dita; e <lb/>leyssa aquel per dos dias. E aprop ajusta en la strictura del fil de
<pb n="112"/>plom; donc, no cesses strenher le plom granre devetz en theil, entro <lb/>que sia abscindit e cayha per se ses trebalh. Mays si theil es de grossa <lb/>razitz, lahoras en la inscizio de lu es alcuna causa de temor e de paor, <lb/>e majorment en aquel que es en le ventre. Mays possibla es que tu <lb/>inscindas la maytat de lu . . . ., e aprop cauteriza aquel per que no <lb/>retorne. E aprop cura aquel entro que sia sanada la plagua. </p>
				<p>E guarda te que tu no presumas inscidir theil le qual es de fusca <lb/>color, de pauc sentiment, de leg reguardament, quar aquel es absi <lb/>cancros. E yeu vindre am rememoracio de cranc aprop aysso. </p>
				<p>Capitol .lii. De curacio de eminencia del umbilic. </p>
				<p>Eminencia del umbilic es fayta per motas causas; o per fissuras <lb/>del ciphac le qual es sobre le ventre, e yeys de lu la tela o budel segon <lb/>que endeve en las autras rupturas; o per sanc le qual flueys de vena o <lb/>de arceria segon que es denant dit, o per ventositat coarctada en lu. <lb/>Mays si es per fissura del ciphac e per yssiment de la tela, lahoras la <lb/>color del apostema es semblant a la color del cors; e es leon ses <lb/>dolor, e aprop appar de divers situament. E si es per egressio del <lb/>budel, lahoras le situament de aquel am lu de aquo que havem <lb/>recontat, de mays vehement diversitat, e cum tu premes aquel am <lb/>les tieus ditz es occultat, e aprop retorna; e fort leu es am lu so, e es <lb/>magnificat mot deves le introt de banh e vehement trebalh. Mays si <lb/>per humiditat, lahoras es leon e no es occultat quan premes am la tua <lb/>ma, ni es constrengut, ni es cregut. E si es per sanc, lahoras am <lb/>aquestz senhals apareys le apostema a negror declinant. Mays si es <lb/>per carn nada, lahoras es apostema greu, gros e dur, e es ficat segon <lb/>una quantitat. Mays si es per ventositat, lahoras le tocament de lu es <lb/>leon. </p>
				<p>E la operacio en lu es que consideras lahoras si la eminencia de <lb/>l’umbilic es per sanc de arceria, o de vena, o per ventositat; lahoras <lb/>cove que sias prohibit de la curacio de lu, quar en aquela es temor e <lb/>paor ayssi cum t’e ensenhat en le capitol en le qual he dit les <lb/>apostemas per arceria e per vena. E si la eminencia del umbilic es <lb/>per le budel o per la tela, lahoras cove que comandes al malaute que
<pb n="113"/>tengua le ale sieu, e sia stant extendut; e aprop senha am tenta en le <lb/>circuit de tot le umbilic, e aprop comanda a lu que stia envers entre <lb/>las tuas mas sobre le sieu dos, e aprop circunda am spatum lat en le <lb/>circuit del umbilic sobre le loc le qual has senhat am la tenta; e aprop <lb/>exten la maytat del apostema a las partidas desus am unci gran; e <lb/>aprop lia en le circuit am fiel fort o am ceda e la manieyra del liar <lb/>decent. E aprop huebre le mieg del apostema extendut sobre le <lb/>liament e intromet le dit tieu en aquel indic e quereys le budel; e si tu <lb/>l’as atrobat ni guardat per le liament, lahoras tu extratz alxorati e <lb/>impelleys le budel a las partidas dedintz del ventre. E si has <lb/>atrobada la tela, lahoras pren aquel am unci; e inscideys las <lb/>superfluitatz de lu. Mays si es contraria a tu arceria o vena, lahoras <lb/>circunda aquel mot, e aprop retorna a la tua operacio; e pren dos <lb/>agulhas e met en aquelas dos fiels fortz e entromet dos agulhas en le <lb/>circuit le qual has feyt entorn le apostema en manieyra de crotz, <lb/>las quals fassas penetrar; e aprop strenh le apostema en quatre <lb/>partidas sobre las agulhas. E si tu vols, osta las agulhas e leyssa le loc <lb/>entro que poyresca la carn extenduda e caia per si; o inscideys <lb/>aquel quan es subtiliat e se poyreys, e aprop cura aquel am aquo que <lb/>cove dels enguentz entro que sia sanat. E si la eminencia del ombilic <lb/>es de carn nada en lu o per humiditat, lahoras cove que tu conquaves <lb/>le apostema ayssi cum havem dit e estraguas le sanc o la humiditat, <lb/>la qual atrobas en lu, e aprop cura aquel am aquo que cove e que <lb/>consolide le loc. </p>
				<p>Capitol .liii. De curacio de cranc. </p>
				<p>Ja havem dit, en la divisio, de specia de cranc e en qual manieyra <lb/>es via a la curacio de lu am medicinas, e que es squivador en lu la <lb/>curacio am ferr per so que no sia ulcerat; e havem dit cranc <lb/>engendrat en la mayra e cautela de la curacio de lu. </p>
				<p>E diyssero les @Antics que alcunas veguadas cranc es en loc on es <lb/>possibla la eradicacio de lu, ayssi cum de cran le qual es en las <lb/>mamillas o en la coyssa e a lor semblantz dels membres allocat a <lb/>estrayre tot aquel, e majorment quan es comensant petit. Mays quan <lb/>es antiquat e es gra, no cove que te propries a lu, quar yeu non pogui <lb/>sanar de aquel alcu ni no he vist autre, ni que sia pervengut ad aquo. </p>
				<p>
					<pb n="114"/>E la operacio en lu es quan es allocat ayssi cum havem dit, es que tu <lb/>precedescas e laysses le malaute e purgues de colera negra alcunas <lb/>veguadas, e aprop sagna aquel, si es atrobada replecio manifesta. E <lb/>aprop prepara le malaute am preparacio en le qual sia locat am <lb/>operacio, e aprop prohiceys en le trauc uncis les quals cove ad aquel; e <lb/>aprop concava de tota part am la codena sego bona perexcrutacio <lb/>entro que no romangua alcuna causa de las razitz de lu. E layssa <lb/>correr le sanc, e no abscidas aquel leugierament, e exprem les locs, e <lb/>abstergeys le sanc gros tot am la tua ma o am instrument am le qual es <lb/>a tu possible dels instruments. Mays si a tu fa contrarietat de sanc <lb/>gros inscizio de vena o de arceria, lahoras cauterisa aquela entro <lb/>que·l flux del sanc sia cessat, e aprop cura aquel am l’autra curacio entro <lb/>que sia sanat. </p>
				<p>Capitol .liv. De curacio de ydropici. </p>
				<p>Nos ja havem recomtat, en la divisio, de las specias de ydropici <lb/>de l’aygua, e les senhals de quascuna especia, de la curacio de lu am <lb/>medicinas. E aquela la qual es curada am ferr no es sino la specia de <lb/>althitas sola, e no es aproximat am ferr a la specia de timpanistres ni <lb/>a la especia de yposarcha, quar aquo es mortal. </p>
				<p>E quan tu ja has medicat aquesta especia de ydropici timpanistre <lb/>am medicinas e no comfereys la tua medicacio, lahoras considera, <lb/>quar si al malaute ja es conseguida debelitat, o es am aquel autra <lb/>malautia otra ydropici, ayssi cum si es en lu tos o cos de ventre e <lb/>semblant ad aquels, lahoras guarda te que no le mediques am ferr, <lb/>quar temor es sobre aquo. Mays si tu vezes le malaute de vertut <lb/>exuberant, e am lu no es autra malautia sino ydropici tant solament, <lb/>e no enfant ni vielh, lahoras la manieyra de la operacio de lu es que <lb/>tu eleves le malaute entre las tuas mas, e le ministre aprop lu <lb/>exprema le ventre de lu am la sua ma, enpellen la aygua a la partida <lb/>dejos del pentenilh, e aprop pren spatum spinos segon aquesta forma: </p>
				<p>
					<pb n="115"/>sia de dos partz agudas lonc, de aguda extremitat ayssi cum spatum; <lb/>mays empero sia en lu alcuna brevitat petit a petit, per so que en la <lb/>operacio am aquel no passes entro al budel, e que ledas aquel. E aprop <lb/>considera si la generacio de ydropici es de part dels budels, quar <lb/>lahoras cove que tu am la seccio te alonhes del ombelic per la <lb/>quantitat de tres ditz a las partidas dejos, en le dreyt de lu sobre le <lb/>pentenilh. Mays si la generacio de hydropici es per malautia del <lb/>fietge, lahoras la tua seccio sia sinistra del ombilic per tres ditz. E si <lb/>la generacio de lu es per la melsa, lahoras la tua seccio sia en le las <lb/>dreyt. E no cove que la tua seccio sia sobre le costat sobre le qual vol <lb/>jaser le malaute per que no corron las superfluitatz ad aquel loc freul. <lb/>E aprop perfora am le instrument tota la codena, e aprop entromet <lb/>en aquela seccio, e eleva la tua ma am le spatum entre la codena e·l <lb/>siphac, e tu excorja aquel; e si’ la quantitat de una ungla o enviro. E <lb/>aprop perforo le ciphac entro que pervengua le spatum al loc vuoyt, e <lb/>es loc de l’aygua. E aprop extratz aquel e entromet un instrument <lb/>del qual aquesta es la forma: </p>
				<p>e es semblant a canula de argent subtil; es fayt de argent o de eram o <lb/>de lato leon, al qual en la partida pus bassa de lu es un petit trauc, e <lb/>en les costatz de lu so tres traucs: dos de una partida e un del autra <lb/>partida; e fayta es la extremitat de lu insciza segon la manieyra de <lb/>pluma, ayssi cum vezes: </p>
				<p>E en la extramitat de lu pus sobirana es armilla, quar quan le <lb/>instrument perve al aygua, lahoras aquela tantost deysen sobre le <lb/>instrument, donc evacua de l’aygua en la ora miega quantitat, quar si <lb/>tu evacuas de aquela mes que no cove en la hora, fort leu mor le <lb/>malaute per resolucio del sieu spirit animal, o accideys a lu cincopi <lb/>que es appropinquada la mort. Mays evacua de aquela segon la
<pb n="116"/>quantitat de la vertut de lu e segon que significan a tu las <lb/>disposicios del malaute de la vertut del pols de lu e de la bontat de <lb/>lu. E aprop extrats le instrument, e rete l’aygua la qual causa es quar <lb/>tantost es retenguda per la codena la qual rete le trauc que es sobre le <lb/>ciphac del qual e recomtat a tu que perfores aquel segon aquela <lb/>manieyra. E aprop itera le instrument al autra dia si vezes le malaute <lb/>tollerant aquo, e extratz de la aygua petita quantitat, e fay aquo per <lb/>alcus jorns sobre temor, e guarda te de error entro que no romangua <lb/>de l’aygua sino pauc. Mays si tu temes sobre le malaute, e leyssas de <lb/>l’aygua gran quantitat, lahoras cura aquel am sepultura en arena <lb/>cauda, e mota suzor en banh, e al solelh espere per lonc temps; e cura <lb/>aquel am medicinas dessicativas entro que sia sanat. E cauteriza <lb/>sobre le stomac, e la melsa e·l fitge aprop la extraccio de l’aygua, <lb/>segon que yeu he recontat en aquo que es precedit. </p>
				<p>Capitol .lv. De la curacio dels enfants les quals so natz les locs de la <lb/>urina no-perforatz. </p>
				<p>Alcunas veguadas alcun dels enfantz es eyssi del ventre de la sua <lb/>mayre e·l cap de la sua mixtio no es perforat (o es trauc streyt o no es <lb/>en son loc). Donc cove coytar am perforacio de lu tantost que es <lb/>nascut am spatum mot subtil segon aquesta forma: </p>
				<p>E aprop pausa en le trauc un clavil subtil de plom e ligua aquel, e te <lb/>per tres jorns o per .iiii.tre. E quant vol urinar sia remaugut e hurine; <lb/>e aprop retorne aquel. E si tu no pauses le plom, ja es possible que la <lb/>urina la qual va sobre le loc, no leysa aquest claure. </p>
				<p>Mays aquel del qual le trauc es streyt sia medicat am clavil de <lb/>Plom, ayssi cum havem dit, per trops dias entro que sia amplificat. <lb/>Mays aquels en les quals es le trauc no en son loc, so leditz, la qual <lb/>causa es quar de aquels, aquel que es nat e·l trau es deves la fi del cap <lb/>de la vergua per que no pot urinar a las partidas dedintz, entro que
<pb n="117"/>eleva la vergua am la sua ma a las partidas desus; e no es a lu <lb/>generacio, per so quar le sperma no pot pervenir a la mayre segon <lb/>rectitut, e es malautia mot laga. E la manieyra de la operacio en lu es <lb/>que·l malaute sia envessat sobre le sieu dos, e aprop exten le cap de <lb/>la vergua de lu am la tua ma sinistra am vehement extraccio, e <lb/>inscideys le cap del cap de la vergua del loc del perpucii am spatum <lb/>agut, ayssi cum es inscizio de pluma, o que tu ne razas alcuna <lb/>partida, per so que·l mieg de lu vengua semblant al cap de la vergua <lb/>e que le trauc caia en le mieg loc segon que cove. E guarda te que en <lb/>la tua operacio de flux de sanc, quar motas vetz accideys aquo; e <lb/>pausa te a lu am aquo que abscindeys le sanc, e cura la plagua <lb/>entro que si’ sanada. </p>
				<p>Capitol .lvi. De albater le qual accideys en le prepucii en le cap de la <lb/>vergua e de corropcio e negror e adherencia del prepucii del cap de <lb/>la vergua. </p>
				<p>Motas veguadas accideys aquest albater en la vergua e es <lb/>eminencia de carn laga. E de aquela una es maligna e autra es <lb/>no-maligna. No-maligna, cove que suspendas am unci subtil e abscindas <lb/>aquela entro que aquela mondes tota; e aprop pausa sobre aquela <lb/>coto submirgit en enguent egipciac; e aprop aquel, cura le am <lb/>enguent diafinicon entro que sia sanat. E si albater es maligna, de <lb/>lega color, lahoras cove que tu aministres cauteri aprop la inscizio de <lb/>lu e la razio de lu. Mays si albater es en le prepuci del cap de la <lb/>vergua no-circumcis, e la una partida de albater es dedintz le prepucii e <lb/>l’autra partida es defora, lahoras cove que tu ostes albater le qual es <lb/>dedintz al comensament entro que es consolidat; e lahora tu cura <lb/>aquel deforo, quar quan tu curas aquel ensemps le prepuci, no es <lb/>asegurat que no sia trinquat. E ja eysamen accideys en les genetius e <lb/>en le prepuci negror e corruccio, adonc cove que tu conquavas tot <lb/>aquo que ja es denigrat e que ja se vol corrompre o que ja es <lb/>corrumput; e aprop lineys sobre aquel aprop aquo am mel, le qual es <lb/>contusit am farina de scorsa de milgrana e de errs trissatz e
<pb n="118"/>crivellatz. E aprop cura aquel am l’autra curacio entro que sia sana. <lb/>Mays si endeve flux de sanc, lahoras aministra cauteri lunar segon <lb/>aquesta forma:</p>
				<p>quar cauteri juvatiu es a dos disposicios ensemps, so <lb/>es a flux de sanc e a la plagua quan es corrumpuda. E <lb/>si le cap de la vergua es corrodut e es destruit tot en <lb/>la hora, lahoras cove que tu intrometas en lo meat <lb/>del prepucii una canula de plom per so que le malaute urina per <lb/>aquela. </p>
				<p>En la adherencia del prepucii am le cap de la vergua (et aquesta <lb/>adherencia no accideys sino en aquel del qual le prepucii es sa, e sobre <lb/>lu no es exhigida circumcizio; e quan accideys adherencia per plagua <lb/>o per apostema) cove que excorjas am spatum obtus entro que sia <lb/>dissolvut le liament e sia deliurat le cap de la vergua de tota partida. <lb/>E si es dificil desirnir aquelas exquisidament, lahoras cove que tu <lb/>excorjes am spatum alcuna causa del cap de la vergua e del prepucii, <lb/>e aysso es quar le prepucii, quan es subtil, fort leu es perforat per la <lb/>sua subtilitat leugierament. E aprop separa entre·l prepucii e·l cap <lb/>de la vergua am dra7 de li subtil, le qual ja es mulhat en l’aygua frega <lb/>per que no adherescan autra veguada. E aprop sia curat am vi stiptic <lb/>entro que sia consolidat. </p>
				<p>Capitol .lvii. De mundificacio dels enfants e de la curacio de aquo <lb/>que accideys ad aquels de circumcisio. </p>
				<p>Circumcisio no es solucio de continuitat ayssi cum las autras <lb/>plaguas: mays empero cum sia de la nostra operacio e de nostra <lb/>voluntat, e lus de aquela sia propriament en les enfants, es necessari <lb/>que asignem en aquela milhor operacio e via pus leugiera perdusent a <lb/>salut. Donc dic que les @Antics no diyssero circumcisio en alcu dels <lb/>lors libres, quar no n’usan en las suas leys, e no es sino quar havem <lb/>aquisit per speriment, la qual causa es que yeu he atrobat la major <lb/>partida dels artifexs e dels barbies usar circumcisir e mundificacio
<pb n="119"/>am novacula e am torores; . . . . e usan de liament am fiel e de <lb/>inscizio am la ungla. E yeu ja he prohadas totas aquestas manieras e <lb/>no atrobegui milhor mondificacio am forfexs, am liament am fiel que <lb/>en mondificacio cum la ungla, quar . . . . motas vetz efugeys la codena <lb/>pus desus, quar la codena del prepucii a dos tunicas, e roman la tonica <lb/>pus dejos, e fort leu es forsat ad autra inscizio e dolor sicura.E am <lb/>mundificacio le qual es fayta per alphecati, e es digital, del qual usan <lb/>les sabatiers, no es segurada la inscizio de la extremitat del membre <lb/>viril, quar fort leu intra en le trau de lu. </p>
				<p>Mays en la operacio am ungla, fort leu obazeys ferr e corromp la <lb/>tua operacio. E la codena del enfant es breu per natura, e motas <lb/>veguadas nays en tal manieyra que no ha necessitat de mondificacio, <lb/>e yeu he vist aquel. Mays de la mondificacio que·s fa am forfexs <lb/>e liamentz am fiel, la bontat, experiment descrobic a mi, quar las <lb/>forfexs so de proporcional inscizio, per aquo quar la acuitat que es <lb/>desus es ayssi cum la acuitat que es dejos; e donc cum tu premes la <lb/>tua ma so proporcionadas dos acuitatz, e inscideysso segon una <lb/>comperacio en un temps; e es fayta compressio del fiel am figura <lb/>contenent la codena de la vergua de tota partida, am le qual no catz <lb/>error de tot. </p>
				<p>E la manieyra de la operacio primeyra es que tu fassas estar le <lb/>enfant majorment si es de aquels que entendo un petit, que no <lb/>fassas sino que tu lies le fiel en la sua vergua tant solament, e que <lb/>leysses aquel entro al autra dia. E aprop fay aquel alegrar en tota <lb/>aquela manieyra que es a tu possibla de aquo que recep la sua <lb/>intelligencia. E aprop fa aquel estar entre las tuas mas estatuir <lb/>preparadament, e no sia ges cezent; e occulta las forfexs en la tua ma <lb/>o dejos le tieu pe, que l’enfant no veia aquelas ni degun autre dels <lb/>instruments. E aprop entremet la tua ma a la vergua de lu e suffla en <lb/>la codena, e tira aquela entro que sia eyssit le cap de la vergua, e <lb/>aprop mondifica aquel de aquo que es agregat en ela de sordicia. E <lb/>aprop lia le loc signat am fiel dobla, e aprop ligua pus bas de aquel un <lb/>petit le segon liament, e aprop te am le dit pous e endic tieu le loc del <lb/>liament dejos am bona retencio, e inscideys entre dos liaments. E <lb/>aprop eleva la codena sus leugierament e estratz le cap de la vergua; e
<pb n="120"/>aprop leyssa le sanc corre petit e petit, quar es milhor . . . .; e <lb/>pausa polvera desus e sobre la polvera pausa drap en le qual es <lb/>spandut mugol de huou coyt en ayguaros concosit am oli rozat <lb/>recent bo; e layssa aquel sobre aquel entro al autra dia; e cura aquel <lb/>am curacio entro que sia sanat. La forma de las forfexs a <lb/>mondificacio, aquesta es la forma: </p>
				<p>Sian las unas extramitatz no-talhantz e las autras sian talhant, que <lb/>non sia yssit le ram del clau, e sia la longitut de las doas acuitatz ayssi <lb/>cum la longitut de dos manubres engualment. </p>
				<p>Mays la error en mundificacio es quar fort leu efugeys la codena <lb/>intrinseca tota, o partida de lu deves la inscizio. Donc cove que tu <lb/>extendas aquela de la tua hora am la tua ungla denant la apostemacio <lb/>del loc e que inscidas aquela segon equalitat. E si no la podes tenir <lb/>am la tua ungla, lahoras extratz aquela am unci e inscideys aquela. <lb/>Mays si son passatz tres dias, e roman aquo que es imflat dejos la <lb/>vergua apostemat, lahoras tu leyssa aquo entro que sia cedat le <lb/>apostema caut, e excorja aquel am fecilitat, e inscidex aquel segon <lb/>que a tu es preparat. E guarda te del cap de la vergua, quar no nosera <lb/>a lu aquo. E donc cura aquel am aquo que la plagua consolida de las <lb/>polveras las quals havem recomtadas en le tractat de las polveras. E si <lb/>es inscidit de la codena sobre mesura, e obezeys a las partidas desus, <lb/>aquo no notz a lu. E mays cura aquel am aquo que havem dit entro <lb/>que sia sanat. </p>
				<p>Capitol .lviii. De curacio de urina retenguda en la vesiqua. </p>
				<p>Retencio de urina en la vesica es fayta per oppulacio fayta per <lb/>peyra o per sanc congilat, o per poyre o per carnada, e semblantz ad <lb/>aquels de aquo que havem dit de las manieyras de curacio en la <lb/>divisio. E si no es dissolvuda la urina, e veses retencio de lu esser per <lb/>peyra le qual ja es en le col de la vesica, lahoras cove que le malaute
<pb n="121"/>sia encorbat sobre les sieus denolhs. E aprop conponeys les pes de <lb/>aquel sobre le sieu dos e extendas le sieu ventre de la partida pus <lb/>desus del sieu dos, e le malaute estrengua le sieu ale tant quant es a lu <lb/>possible. Donc lahoras le col de la vesica es costreyt ha espulsio de la <lb/>peyra a las partidas detras, per que la urina es absolta. E si no es <lb/>dissolvuda am aquo que havem dit he vehement es fayta la causa <lb/>sobre le malaute, lahoras cove que aministres extraccio de lu am <lb/>instrument le qual es apelat siringua, del qual aquesta es la forma: <lb/>Sia de argent e sia subtil leon conquau, ayssi cum canula de pena de <lb/>ausel am subtilitat de ray lonc en similitut d’un palm e mig, al qual sia <lb/>cana subtil en le cap de lu. E la manieyra del eyssiment de la urina <lb/>per aquel es que prenguas le fiel doblat e lies en la extramitat de lu <lb/>lana o coto per bona liadura; e entrometas las extramitatz del fiel en <lb/>la partida dejos de la ciringua, e inscideys am las forfexs si <lb/>superflueys alcuna causa de la lana, mays intromet la en la canula am <lb/>vehemencia . . . . E aprop enongeys la ciringua am boder e am album <lb/>de huou. E fay cezer le malaute sobre la selha, e embroca la vesiqua de <lb/>lu e la vergua am olis umitz, e oli de oliva e ayguaros. E aprop <lb/>entromet la ciringua am facilitat entro que pervengua a la razit de la <lb/>vergua; e aprop dobla la vergua desus a la partida del embelic; e <lb/>aprop empelleys la ciringua dintz aquela; e aprop empelleys aquela <lb/>entro que pervengua a la vesica, e aquela centa le malaute esser <lb/>pervenguda a la causa vuoda, e no es fayt asso segon aquest orde, <lb/>sino le meat en le qual va a tortuositat. E aprop exten le fiel am la <lb/>lana petit a petit, quar la urina siec la lana. Aprop extratz aquela e <lb/>fay per curacio urina, e usa ciringua, no cesses fer aquo e usa <lb/>ciringua entro que sia evacuada la vesica e le malaute atrobe <lb/>alleviacio.</p>
				<p>
					<pb n="122"/>Capitol .lix. De qualitat de clisterizacio de la vezica am clampcedra <lb/>e am semblantz instrumentz les quals sian acordants ad aquo. </p>
				<p>Quan accideys en la vesica ulceracio o apostema, o sanc congilat <lb/>en aquela, o es coartat poyredura, e vols en aquela destillar ayguas e <lb/>medicinas, lahoras sia fayt am instrument le qual es apelat <lb/>clampcedra, e aquesta es la forma de lu: </p>
				<p>. . . . sino que en la extramitat de lu es sorda, so es clausa. Et en <lb/>aquela so tres traucs: dos de la una partida . . . ., ayssi quo vezes. En <lb/>le comensament es loc concau, en le qual es aquo que es enpellit, e sia <lb/>segon quantitat que oppile aquel, ses addicio, entro que quan alcuna <lb/>causa es ab aquel tirada de las humiditatz, sia atirada, e quan es <lb/>expellida, am aquo sia atirada, e quan es expellit lonc, segon que fa <lb/>clampcedra am la qual es phicat naphta en las batalhas de mar. <lb/>Donc cum tu vols prohicir humiditatz en la vesica, entromet la <lb/>extremitat de clapcedra en la humiditat, e atira am aquel aquo que es <lb/>empellit a las partidas desus, quar la humiditat es atirada en la <lb/>conquavitat de clapcedra. E aprop entromet la extramitat de <lb/>clapcedra en la vergua segon que havem recomtat en la ciringua; e <lb/>aprop empelleys la humiditat am aquo que empelleys, quar aquela <lb/>humiditat perve a la vesica tantost, e le malaute cent aquela. <lb/>Forma del cristeri subtil am le qual la vesica es cristerizada, e es <lb/>aquela la forma: </p>
				<p>
					<pb n="123"/>E sia fayta de argent o de lato, de la qual le cap pus aut sia semblant a <lb/>petita pluma, e dejos lu cana dedintz liament. E aprop pren vesica <lb/>de moto, e pausa en aquela la humiditat que vols cristirizar en la <lb/>vesica, e aprop lia aquela entre dos am fort liguatura am fiel doble, e <lb/>escalfa aquela humiditat sobre le foc. E aprop entromet la <lb/>extremitat del cristeri en la vergua. E aprop estrenh la tua ma sobre la <lb/>vesica am la humiditat am strectura descent entro que·l malaute <lb/>centa que aquela humiditat ja es pervenguda a la vesica. Mays si a tu <lb/>no es present vesica, lahoras tu pren una pessa de parguames e fay de <lb/>aquel cercle; e perfora aquel de tota la sua retonditat; e aprop <lb/>entromet fiel fort en aquels traucs, ayssi quo so revolgut; e aprop <lb/>agregua le cercle ayssi quo es agreguat alsofatur, pus que tu pausas en <lb/>aquel aquo que tu vols de las humiditatz, e olis e ayguas. E aprop tu <lb/>lia aquel en le instrument e fay am aquel ayssi cum has fayt am <lb/>la vesica, e exprescio am la tua ma entro que la humiditat pervengua a <lb/>la vesica. </p>
				<p>Capitol .lx. De extraccio de peyra. </p>
				<p>Nos ja havem dit en la divisio las specias de peyra e curacio de lu <lb/>am medicinas, e la diferencia entre peyra engendrada en los ronhos e <lb/>peyra engendrada en la vesica, e les senhals de aquela. E havem dit la <lb/>peyra en la qual catz operacio am ma, e seccio. E la peyra engendrada <lb/>en la vesica propriament es aquela que es ficada en la vesica. E yeu so <lb/>narrant aquel am exposicio manifesta e abreviacio. </p>
				<p>Donc dic que peyra engendrada en la vesica majorment ve als <lb/>enfantz; e dels senhals de lu es que la urina que es eyssida de la vesica <lb/>es semblant a aygua en la sua subtilitat, e apar en aquela arena; e le <lb/>malaute fregua la sua vergua, e motas veguadas pen, e aprop es <lb/>dressada; e am aquo yeys foro le cul en motz de aquels. E es laugiera <lb/>la sanacio dels enfants de aquela entro que han conseguitz .xiiii. ans; <lb/>e es dificil curacio en les viels. Mays en les joves es migiera per <lb/>aquo quar es entre aquels. E de aquel del qual la peyra es major e la <lb/>curacio es pus leugiera; E si es pauca, es contraria ad aquela. </p>
				<p>Donc cum pervenem a la curacio de aquela, cove al
<pb n="124"/>comensament de aquela que mondifiquem le malaute am cristeri le qual <lb/>extragua tota la fenda la qual es en les sieus budels; quar aquela fenda <lb/>alcunas veguadas prohibeys la envencio de la peyra deves la <lb/>inquisicio de lu. E aprop sia pres le malaute am les sieus pes e sia contosit e <lb/>maugut enjos per so que la peyra descenda al preon de la vesica, o <lb/>que saute de loc aut alcunas veguadas. E aprop fay aquel cezer entre <lb/>las tuas mas preparat, e las mas de lu sian dejos las coysas de lu, per <lb/>so que la vesica tota sia fayta declinant a las partidas dejos. E aprop <lb/>perquier aquela e tota aquela deforo. Donc si sentes la peyra en <lb/>l’espazi, lahoras tu te coyta tantost am seccio sobre lu. E si no catz de <lb/>tot dejos le tieu tocament, lahoras cove que tu untes am oli le tieu dit <lb/>indic de la ma sinistra, si malaute es enfant, o le dit miga si es jove <lb/>complit, e entrometas aquel en le sieu cul. E perquier de la peyra <lb/>entro que stia dejos le tieu dit. E converteys aquela petit a petit <lb/>entro al col de la vesica. E aprop prem sobre aquel am lo tieu dit, e <lb/>expelleys aquel a las partidas defora ves le loc del qual vos la seccio. E <lb/>comanda al ministra que prema la vesica am la sua ma; e comanda a <lb/>un autra ministra que am la sua ma dextra extenda les genetius a las <lb/>partidas desus, e am la sua autra ma remaugua la codena la qual es <lb/>dejos les genetius, en partida del loc en le qual se fa la seccio. E aprop <lb/>entromet espatum be inscident del qual aquesta es la forma de lu: </p>
				<p>e scindeys en lu aquo que es entre·l cul e·ls genetius, no en le mieg <lb/>loc, abantz al latz de la coyssa sinistra; e sia la seccio sobre aquela <lb/>peyra e·l tieu dit sia en le cul, . . . . e sia fayta seccio transversa, <lb/>per que la seccio defora sia ampla e dedintz streyta segon la quantitat <lb/>que egrecio de la peyra sia a lu possibla, e no major, quar fort leu <lb/>comprem le tieu dit le qual es en le cul la peyra deves la seccio, e es <lb/>foro-getada ses defacultat. </p>
				<p>E sapias que de la peyra es alcuna a la qual so angle e margers, <lb/>per que le eyssiment de lu es fayt deficil per aquo. E de aquela aquo <lb/>es leon semblant a glan, e es redonda, e es fayt de lu leugier <lb/>eyssiment. Donc si es aquela al qual so angles e marger, ajusta en la
<pb n="125"/>fissura. E si no es ayssi foro-getada, lahoras cove que tu engenes sobre <lb/>aquel, o que strenguas sobre aquel am gesti decentment, la <lb/>extremitat del qual sia ayssi cum lima am le qual strenguas sobre la <lb/>peyra, e no evasesca de lu; o que entrometas dejos lu instrument <lb/>subtil de curvada extremitat. Mays si tu no podes sobre aquel, <lb/>lahoras tu amplifica le trauc un petit, e si tu veus flux de sanc, <lb/>abscindeys en strenh aquel am vitriol trissat. </p>
				<p>Mays si la peyra es mays de una, lahoras al comensament tu <lb/>impelleys la ma a la boca de la vesica, e aprop inscideys sobre lu; e <lb/>aprop impelleys un petit aprop aquo; e semblantment fay si son <lb/>motas mays de doas. </p>
				<p>E si es peyra mot gran, lahoras ignorancia es que tu inscidas aquel <lb/>am gran seccio, quar accideys al malaute una de doas causas: o que <lb/>mora o que endevengua a lu destillacio de urina continuabla, per <lb/>aquo quar le loc no es de tot consolidat. Mays aministra expulcio de <lb/>lu entro que sia fora-getada, o engenia en la fractura de lu am las <lb/>forfexs entro que extragua aquela en pessas. Donc cum tu auras <lb/>cumplit la tua opperacio, lahoras omple la plagua de enses de aloe e <lb/>de sanc de drago, e strenh aquel. E pausa sobre aquel drap enfus en <lb/>oli e vi, o en oli rozat e aygua frega, per so que apostema caut sia <lb/>cedat. E aprop resupina le malaute sobre le sieu col, e no deslias le <lb/>liament entro al tertz dia. E cum aquel auras desliat, embroca le loc <lb/>am aygua e mot oli, e aprop cura aquel am enguent diafinicon e am <lb/>enguent diabazilicon entro que sia sanat. Mays si en la plagua <lb/>accideys apostema caut, adhust e corrosiu, e de aquel semblantz <lb/>ayssi cum si le sanc es en la vesica congelat, e per lu es la hurina <lb/>prohibida (e aquo es conogut per la egressio del sanc am urina), <lb/>a donc entromet lo tieu dit en la plagua e extratz aquel sanc, quar si <lb/>roman provoca la vesica a corropcio de la vesica e de lu putrefaccio. <lb/>E aprop lava la plagua am vi agre, aygua e sal, e am opposicio a tota <lb/>specia, am aquo que conveneys a lu de la curacio entro que sia sanat. <lb/>E cove en las horas de tota la curacio que tu lies amdos las coyssas e <lb/>ajustes las medicinas las quals so pausadas sobre le loc. </p>
				<p>E si la peyra es petita e es en le meat de la vergua, e es ficat en lu, <lb/>e eyssement de urina es prohibit, lahoras cura aquel am aquo que yeu <lb/>recomti denant que pervenguas a seccio, quar tropas veguadas per <lb/>aquesta curacio yest acusat de seccio; e ja yeu e esproat aquo, e es
<pb n="126"/>que tu prenguas un perforador de ferr alfelut, del qual aquesta es la <lb/>forma de lu: </p>
				<p>de triangulada extramitat, agut, ficat en fust. E aprop pren fiel, e lia <lb/>am aquel la vergua dejos la peyra per so que no retorne a la vesica. E <lb/>aprop entromet le ferr en la vergua, perforant am fecilitat entro <lb/>que·l perforador vengua ad aquela peyra. E revolveys le perforador am la <lb/>tua ma en aquela peyra petit a petit, e tu perforsa la perforacio de lu <lb/>entro que fassas aquel del autra part penetrar; quar la urina tantost <lb/>es absolta. E aprop prem la tua ma sobre aquo que es romas de la <lb/>peyra de la partida deforo de la vergua, quar aquela es trinquada, e es <lb/>foro-getada am la urina, e le malaute es sanat. Mays si aquesta curacio <lb/>no es a tu aparelhada per alcuna causa la qual prohibeys de aquela, <lb/>lahoras lia un fiel dejos la peyra, e autra fiel desus la peyra. E aprop <lb/>encideys sobre la peyra en aquela vergua entre doas liaduras. E aprop <lb/>extratz aquela. E aprop deslia le liament e mondifica le sanc <lb/>congilat, le qual es fayt en la plagua. E no es necessari liament de fiel <lb/>dejos la peyra, sino per que no retorne a la vesica, e l’autre liament <lb/>desus sino, quar quan es desliat le fiel aprop la egrecio de la peyra, la <lb/>codena retorna a son loc e cobra la plagua. E per aquo es a tu <lb/>necessari quan lias le fiel desus, que tu eleves la codena a las partidas <lb/>desus, o que retorne deves le tieu compliment, e cobra la plagua ayssi <lb/>co havem dit. </p>
				<p>Capitol .lxi. De extraccio de peyra de las femnas. </p>
				<p>Peyra en las femnas pauc es engendrada. Mays si ve peyra ad <lb/>alcuna de aquelas, lahoras dificil es la curacio de lu, e es prohibida <lb/>per tropas manieyras. La una de lor es quar la femna fort leu es <lb/>verges. E la segonda es quar tu no trobas femna be scient que <lb/>descroba si meteyssa al metge quan es casta, o es de las femnas <lb/>haventz maritz. La tersa es quar tu no hatrobas femna be sabent <lb/>aquesta art, majorment la operacio am ma. E la quarta es que·l loc <lb/>de la seccio sobre peyra en las femnas es longinc del loc de la peyra,
<pb n="127"/>per que indigeys de seccio preonda, e en aquela es temor. Mays si <lb/>necessitat provoca a tu ad aquo, lahoras cove que tu prenguas una <lb/>femna metga be scient, e pauc es atrobada. Mays si tu es privat de <lb/>aquela, lahoras cerca metga quast e subtil, o presenta una femna <lb/>matrona be esenhada en le feyt de las femnas, o femna que en <lb/>aquesta art ennueys partida del art. Donc fay aquela present, e <lb/>comanda a lu que fassa tot aquo que tu li mandaras, de la enquisicio <lb/>sobre la peyra al comensament; la qual causa es que reguarde si la <lb/>femna es verges, lahoras cove que meta lo sieu dit en le cul de lu e <lb/>quiera la peyra. Donc si atroba aquela, coarte aquela dejos le sieu dit, <lb/>e lahoras comanda a lu que inscida sobre aquela. Mays si no es verge, <lb/>lahoras comanda a la matrona que entrometa lo sieu dit en le conh de <lb/>la malauta e enquiera sobre la peyra, pus que pausa la sua ma sinistra <lb/>sobre la vesica, e comprem aquela am bona comprecio. Donc si <lb/>atroba aquela, lahoras cove que gradantment maugua aquela <lb/>de l’orrifici de la vesica a las partidas dejos am somman de la sua vertut <lb/>entro que pervengua am aquel a la razit de la coyssa. E aprop inscida <lb/>sobre aquela apposicio de la maytat del conh deves la razit de la <lb/>coyssa de qualque part sia a lu parada e cent la peyra en aquela <lb/>partida, e·l dit de lu no sia remaugut de la peyra coartan dejos lu. E <lb/>la seccio sia pauca al comensament; e aprop entrometa lo ray sobre <lb/>aquela seccio, e si sent la peyra, lahoras ajuste en seccio segon la <lb/>quantitat la qual sap que la peyra sira getada de aquela. </p>
				<p>E sapias que las specias de peyra son motas: quar de aquelas es <lb/>pauca e gran, e leon e aspra, e longua e redonda, e havent ramps. <lb/>Donc tu sapias quantas specias so de lu per aquo que tu signifiques <lb/>sobre aquo que vols. E si tu veus flux de sanc, ajusta en le loc vetriol <lb/>trissat e te aquela per una hora entro que sia abscindit le sanc, e <lb/>aprop retorna a la tua operacio entro que la peyra sia fora-getada. E <lb/>fay que prepares am tu dels instrumentz les quals e ditz en la <lb/>extraccio de peyra en les homes, per so que sias ajudat per aquels en <lb/>la tua operacio. E si tu veus flux de sanc, e sabes que la expulcio del <lb/>sanc es de la arceria que es insciza, lahoras tu pausa polvera sobre le <lb/>loc e estrenh aquel am pulvils e strictura descent, e no iteras aquo; e <lb/>layssa la peyra e no extraguas aquela, quar fort leu morira la malauta. <lb/>E aprop cura la plagua. Donc cum es cedada la acuitat del sanc aprop <lb/>alcus jorns, e·l loc se poyreys, lahoras tu retorna a la tua operacio <lb/>entro que la peyra sia fora-getada. </p>
				<p>
					<pb n="128"/>Capitol lxii. De seccio sobre ernia acoza. </p>
				<p>Hernia ayguoza no es sino agregacio de humiditat en le ciphac <lb/>blanc lo qual es dejos la codena dels genetius contenent le huou, e es <lb/>nompnat ciphac. E alcunas veguadas es en le propri pannicol le qual <lb/>a lu preparec natura en la partida del huou, entro que sia cuyat que <lb/>ja es autre huou; e es la codena del genetiu entre le ciphac blanc <lb/>le qual havem dit, e no es aquo sino tart. E la generacio de aquest <lb/>hernia es per debelitat la qual accideys als genetius, per que ad aquels <lb/>es efundunda aquesta materia, e alcunas vetz accideys per percuscio <lb/>fayta sobre les genetius. E aquesta humiditat es havent motas colors, <lb/>quar la color de lu o es declinant a citrina o a sanguinent, o rog, o es <lb/>negra feculenta, o es ayguosa blanqua, e es aquo que es mays. </p>
				<p>E les senhals per les quals es saubut on es aquesta agreguacio de <lb/>aygua so aquestz: quar si es en le ciphac blanc le qual havem dit, <lb/>lahoras le apostema es redon declinant un pauc a longitut ayssi cum <lb/>figura de huou, e appar le genetiu, quar la humiditat conte aquel de <lb/>tota part. E si la humiditat es en le propri pannicol, lahoras le <lb/>apostema es redon am partida del huou e per aysso hom estima que <lb/>es autre huou. E si la humiditat es entre la codena dels genetius e·l <lb/>ciphac blanc, lahoras catz dejos le centiment. E cum tu vols la <lb/>cognicio de la color de la humiditat, lahoras tu esproa la color de la <lb/>humiditat en le apostema am entromes cayrat del qual la forma es <lb/>precedida; e segon aquo que es eyssit en le vestigi del entromes, <lb/>jutga de aquo que es dedintz lu. </p>
				<p>Donc quan nos vinem a la curacio de lu am ferr, lahoras cove que <lb/>comandem al malaute que sia fleubotomat si aquo es a tu possibla, e <lb/>vezes le cos de lu ple. E aprop sia resupinat sobre le sieu dos sobre <lb/>alcuna causa un pauc auta, e pausa dejos lu motz draps. E aprop setz <lb/>tu sobre la part sinistra de lu, e comanda al ministra que segua a la <lb/>dextra de lu, le qual extenda la sua vergua a hun de dos latz a la <lb/>codena dels genetius e a la partida del mirac del ventre. E aprop pren <lb/>spatum lat e scindeys la codena dels genetius del mieg loc per la <lb/>longitut entro prop le pentenilh. E sia fayta la seccio segon rectetut <lb/>engualment distant de la linha que deveseys la pel dels genetius, <lb/>entro que pervengua al ciphac blanc comprehendent. E excorja <lb/>aquel, e observa, e guarda te per aysso que tu no inscidas aquel; e la <lb/>tua excoriacio am la qual aquel excorjas per partida jassia que sia
<pb n="129"/>suspenduda am le huou mays e subtilment escruta am la excoriacio <lb/>segon la quantitat a tu possibla. E aprop perfora le ciphac ple de <lb/>aygua am perforacio ampla, e extratz tota l’aygua. E aprop separa <lb/>entre doas labias de la seccio am uncis, e exten le ciphac a las <lb/>partidas desus; e no toques la codena les genetius comprehendent, e <lb/>inscideys le ciphac en aquela manieyra que es a tu possible. E <lb/>inscideys aquel am la sua totalitat o en pessas, e majorment le sieu <lb/>latz subtil, quar si tu no perscrutas exquisidament la inscizio de lu, no <lb/>es fayta segurtat que la aygua no retorne. </p>
				<p>Mays si le huou procezeys de aquela defora de la sua codena en la <lb/>ora de la tua operacio, lahoras quan tu auras complida la seccio del <lb/>ciphac, retorna dedintz aquel, e aprop ajusta las doas labias de la <lb/>codena dels genetius am sutura, e aprop cura aquel ayssi cum las <lb/>autras plagua, entro que sia sanat. </p>
				<p>E si atrobas le huou corromput per autra malautia, lahoras cove <lb/>que tu lies les vayssels les quals so sore le suspensori, e extrat le huou, <lb/>e aprop cura aquel am aquo que havem dit. </p>
				<p>Mays si l’aygua es agreguada en doas partidas esemps, lahoras <lb/>sapias que doas son las ernias; donc inscideys aquela partida segon <lb/>que has feyt en l’autra engualment; e si es a tu vist que sia una opera, <lb/>lahoras tu la fay. E aprop tu abstergiys le sanc, e entramet en las <lb/>seccios lana submersa en oli o en oli rozat; e pausa deforo autra lana <lb/>la qual tu as submersa en vi e oli, e expandeys aquela sobre dos <lb/>genetius e·l mirac del ventre; e pausa desobre draps doblatz e <lb/>pulvils, e lia aquels desobre am liament le qual es segon aquesta <lb/>forma: </p>
				<p>e aprop sian preses dos draps e sian humplitz de lana <lb/>carmenada segon aquesta semblansa; e sian faytas las <lb/>extremitatz am les quals es premut de coto o de lana <lb/>humida, e sian agreguatz am strectura en le braguier <lb/>de las braguas, e la una de las extremitatz prengua del <lb/>cul entro al dos, e la segonda prengua a la partida del <lb/>pantenilh, e dos extramitatz sobre dos coyssas dejos e <lb/>dos extramitatz autras sobre dos angonars, e tota extrictura sia <lb/>ajustada en le braguier de las braguas. </p>
				<p>E alcunas veguadas aquesta hernia es medicada artificialment am <lb/>cauteri en loc de seccio am ferr; e es que tu prenguas cauteri cutellar <lb/>subtil e que inscidas am aquel la codena dels ginitius, e es ignit
<pb n="130"/>segon que havem recomtat entro que sia descubert le ciphac blanc <lb/>contenent la aygua, e lahoras tu pren cauteri segon aquesta forma: </p>
				<p>e es asemblat a letra greca. E aprop perfora am aquel ciphac, e <lb/>es ignit entro que tota la humiditat sia fora-gitada. E aprop exten le <lb/>ciphac am uncis, e excorja am uncis, e excorja am cauteri subtil ignit; <lb/>e inscideys aquel segon que es a tu possible entro que eradiques tot <lb/>lu; e guarda te del huou que·l foc no·l toque. E sapias que aquesta <lb/>operacio es pus salva e pus longinqua de flux de sanc, e milhor que <lb/>operacio am seccio. Mays si a tu fa contrarietat apostema caut en la <lb/>hora de seccio o en hora de cauteri, o flux de sanc, lahoras cove que <lb/>tu cures qual contrarietat fa a tu per aquo, am curacio la qual <lb/>conveneys a lu segon que es dit. </p>
				<p>Mays si le malaute es pauruc, e no spera la segonda operacio per <lb/>la sua horribilitat, lahoras administra perforacio segon que yeu <lb/>recomti aquo; e es quan es certificat deves tu, per aquo que havem <lb/>dit de las significacios, que aquela hernia es ayguosa. Lahoras cove <lb/>que tu fassas sezer le malaute sobre alcuna cezelha elevada, aprop <lb/>perfora le apostema en la partida pus bassa de lu am spatum lat, e <lb/>pausa la perforacio segon la longitut del cos. E sia la apercio ampla <lb/>entro que corro tota l‘aygua. E aprop pausa sobre le loc coto e lia <lb/>aquel e layssa aquel, per so que corro le romanent de l’aygua. E <lb/>aprop cura aquel entro que la plagua sia sanada. </p>
				<p>Mays si contrarietat es a la egrecio de l’aygua en aquela hora tu <lb/>perforas aquela: e aquo no es fayt sino per aquo quar le pannicol <lb/>blanc en le orrifici de la plagua fa contrarietat e prohibeys le <lb/>eyssiment de l’aygua, lahoras cove que tu metas en la plagua pena o <lb/>instrument am la qual es extrayta l’aygua dels ydropitz, la forma <lb/>del qual es precedida; o ajusta en la opprecio de la plagua un petit. <lb/>E sapias que l’aygua retorna, e es agueguada aprop .vi. meses o <lb/>enaviro aquels; e cum es agreguada, lahoras sia perforat segon <lb/>aquela meteyssa manieyra, quar le malaute ayssi passara les sieus <lb/>dias. </p>
				<p>
					<pb n="131"/>Capitol .lxiii. De seccio sobre hernia carnosa e la curacio de lu. </p>
				<p>Sapias que en la seccio sobre aquesta hernia es temor perdusent a <lb/>pernicia en las majors disposicios; per que a mi es vista la dimissio de <lb/>lu e esser salvat per aquela milhor. E yeu so rememorant la operacio <lb/>en aquela e las specias dels apostemas. </p>
				<p>Donc, dic que l‘apostemas natz en les cos dels quals les genetius <lb/>so conponutz e es fayt aquo per motas causas: o per superfluitat <lb/>aguda agra, la qual es efundida als genetius, o per percuscio. E es la <lb/>color de la apostema segon la color del cos, e no es atrobat en lu <lb/>dolor, e es apostema greu. E fort leu es apostema lapificada, del qual <lb/>la color es fosca, e no es centiment a lu. E alcunas veguadas es fayt <lb/>per nodacio de las arcerias, e per imflacio de aquelas ayssi quo ja es <lb/>perceubut la rememoracio de lu, o per imflacio de venas. Mays aquo <lb/>que es per imflacio de arcerias es conogut per la dispercio de la <lb/>apostema quan compremas aquela am les tieus ditz; e no cove que <lb/>aquel toques. Mays aquel que es fayt per imflacio de vena no es <lb/>dispergut de lu alcuna causa deves la compressio am les ditz. E ja es <lb/>possible que sobre aquesta specia sia fayta seccio e sobre les autres <lb/>carns; e es que tu inscida la codena dels genetius, e aprop esten le <lb/>huou a las partidas desus, e extratz aquel del ciphac blanc, e deliura <lb/>le suspensori dels vaysels, e ligua les, e inscideys le suspensori pus que <lb/>tu deliuras aquel de tota partida de las partidas del huou. Donc si <lb/>l’huou ja es am aquelas carnadas consolida, lahoras cove que tu <lb/>extraguas le huou e inscidas aquel. E si es adherencia entro alcuna <lb/>causa del ciphac, o entre aquo que es entre les bayssels, lahoras cove <lb/>que tu deliures tota aquela adherencia e inscidas aquela per inscizio <lb/>redonda. Mays si es nativitat de carn en le loc de la adherencia la qual <lb/>es detras, lahoras cove que tu inscidas tot aquo que es de lu, e <lb/>extraguas le huou ayssi cum havem dit. Donc cum es complida la tua <lb/>operacio, lahoras omple la plagua de lana imfuza en oli rozat e vi; e <lb/>aprop cura aquela am l’autra curacio entro que sia sanat. </p>
				<p>Capitol .lxiv. De la curacio de hernia que es de vitz. </p>
				<p>Vit es apostema envolut per alcuna envolucio semblant a broto <lb/>am mollificacio dels testiculs, e es fayt dificil movement exercitiu e
<lb/>deambulacio sobre le malaute. E en la curacio de aquesta malautia es <lb/>per temor per aquo del qual es precedida rememoracio. Empero cove <lb/>que diguam opperacio en aquela segon que fero les @Primiers. E dic <lb/>que cove que fassas sezer le malaute sobre una cezelha elevada; e <lb/>aprop enpelleys le suspensori dels testiculs a las partidas dejos; e <lb/>aprop te la codena dels genetius am les tieus ditz am les baysels que <lb/>so probdas a la vergua; e tengua aquels autre ministre que tu, e <lb/>extenda aquels am extencio vehement. E aprop inscideys am spatum <lb/>lat agut per seccio traversa en le dreyt dels vaysels entro que sian les <lb/>vayssels descubertz. E aprop excorja de tota partida ayssi quo a tu <lb/>havem dit en extraccio de arceria las quals so en las templas. E <lb/>aprop fica en aquelas un’agulha en la qual sia fiel doble, e lia aquel en <lb/>le primier del locs en les quals accideys vit, e lia aquel autra veguada <lb/>en le derier de lor. E aprop inscideys aquels en le mieg loc per seccio <lb/>dreyta segon la longuesa del cos, e extratz aquo que es agreguat de las <lb/>humiditatz fetulentas e corruptas. E aprop cura la plagua am curacio <lb/>de las autras plaguas en las quals vols sania esser engendrada per so <lb/>que caian les vaysels les quals noyreysso un de dos genetius, quar no <lb/>es mal per aquo. Mays si accideys vit a totz les bayssels, lahoras cove <lb/>que·ls testicols sian extragutz o que les testicols per aquo se cequo <lb/>am les vayssels, per que sia privat de tot nutriment per la inscizio dels <lb/>vayssels, e que sian estaborits, o que cequo per so que no sia <lb/>juvament am aquels. </p>
				<p>Capitol .lxv. De la cura de hernia entestinal. </p>
				<p>Le adveniment de aquesta hernia es per seccio que endeve en le <lb/>ciphac extendut sobre le ventre de part dels angunars del mirac del <lb/>ventre, per que deysendo les budels de aquela ruptura ad alcu dels <lb/>budels. E aquesta ruptura es o del ciphac o de excencio de lu, e <lb/>accideysso aquestas doas specias per motas causas: o percussio, o <lb/>per sautz, o per clamor, o per elevacio de alcuna causa greu, o per <lb/>semblantz. E·l senhal de aquo, quan es per extencio del ciphac, es <lb/>que accideys pauc a pauc en lonc temps, e no accideys soptament, e <lb/>es apostema engual entro ves le preon per so quar le ciphac comprem <lb/>le budel. E le senhal de lu es quan es per seccio del ciphac, quar al <lb/>comensament fa accidir dolor vehement sobtament; e es apostema
<pb n="133"/>divers aparent dejos la codena propdana aparent, e aquo es per <lb/>eyssiment del budel, e·l cos de lu a las partidas deforo del ciphac. E <lb/>alcunas veguadas es fora-getat am le budel la tela, e es apelada aquesta <lb/>hernia entestinal zirbal. E alcunas veguadas es fayta am <lb/>ventositat, e alcunas veguadas corr en le budel fenda, e aqui es retenguda, <lb/>e es am aquo gran pernitia3 del malaute, e alcunas veguadas fa <lb/>endevenir dolor malvada e majorment quan es premut. </p>
				<p>E en la curacio de las especias de aquesta malautia am ferr es <lb/>temor, per que cove que sia esquivat le cazament en aquela. E la <lb/>manieyra de la operacio de aquela es que comandes al malaute que <lb/>redugua le budel am la sua ma a las partidas dedintz de la sua <lb/>conquavitat si obezeys al sieu retornament, e aprop sia envessat <lb/>sobre le sieu col entre las tuas mas, e eleva las cambas de lu. E aprop <lb/>sten la codena la qual siec la codena dels testicols a las partidas desus, <lb/>e inscideys la codena dels testicols tota per le lonc; e aprop fiqua en <lb/>doas labias de la seccio uncis segon que indigeysses a hubrir la seccio <lb/>am aquels. E si’ la seccio segon la quantitat que a tu sia possible que <lb/>de aquela le huou sia foro-getat. E aprop excorja aquela ciphaqueth les quals <lb/>so dejos la codena dels testicols, entro que sia descubert le ciphac <lb/>blanc dur de quascuna partida. Lahoras tu entromet le tieu dit en <lb/>aquo que siec le testicol, en aquo que es entre ciphac blanc, le qual es <lb/>dejos la codena del huou, e entre le ciphac segon, e absolve am <lb/>aquel’adherencia que es en la partida detras del huou. E aprop mau <lb/>am la ma la codena dels testicols a las partidas deforo, e am <lb/>aysso exten le ciphac blanc en sus am la ma sinestra, e eleva le huou <lb/>am le ciphac a la partida de la seccio; e comanda al ministre que <lb/>extenda le huou ensus e tu dissolveys la adherencia que es detras am <lb/>solucio complida. E cerqua am les tieus ditz que lay no sia alcuna <lb/>causa del budel envelopat en le ciphac blanc dur. Mays si tu atrobas <lb/>de lu alcuna causa, lahoras tu enpelleys aquel al ventre dejos. E aprop <lb/>tu pren una agulha en la qual sia fiel gros fayt de .x. fiels, e entromet <lb/>aquel deves le derier del ciphac, le qual es jos la codena dels testicols, <lb/>la qual siec seccio; e aprop inscideys las extremitatz las quals <lb/>emineysso del fiel entro que sian quatre fiels, e aprop compausa <lb/>alcus de lor sobre alcuna figura en manieyra de crotz; e lia am aquel
<pb n="134"/>le ciphac del qual havem dit que es dejos la codena dels testicols am <lb/>fort liament de dos partz. E aprop envolveys las extremitatz dels <lb/>fiels e lia aquelas am liament vehement entro que alcu dels vayssels <lb/>que noyrrisso aquels no puscan trametre alcuna causa per so que <lb/>de aqui no accida apostema caut. E pausa autra veguada liament <lb/>segon foro le primier liament, lonh de lu mens tres ditz; e aprop <lb/>aquestz dos liaments layssa del ciphac le qual es dejos la codena dels <lb/>testicols la quantitat de la grandeza del dit, e inscideys tot le <lb/>romanent segon redondeza, e osta de lu le huou. E aprop inscideys <lb/>en la partida dejos de la codena dels testicols per seccio de la qual <lb/>corra sanc e sania ayssi cum havem recomtat en aquo que havem dit. </p>
				<p>E aprop aministra lana submersa en oli, e pausa en la plagua; e <lb/>aministra le liament le qual havem recomtat (e alcunas veguadas le <lb/>ciphac blanc es cauterizat, le qual havem dit aprop la inscizio de lu <lb/>temen de flux de sanc, quar motas veguadas accideys aquels) e leyssa <lb/>le liament entro que per si caia. Mays si le cazement de lu es tardat, <lb/>lahoras de aygua cauda sia embrocat, e pausa sobre aquel entro que <lb/>caia segon que havem dit. E aprop cura la plagua am l’autra curacio <lb/>de las plaguas entro que sia sanat. </p>
				<p>Capitol .lxvi. De hernia ventosa. </p>
				<p>En aquesta hernia no e vist alcu que sia estat ardit sus la curacio de <lb/>lu am ferr. E les @Primiers diyssero que es fayta ayssi cum havem <lb/>recomtat en la hernia que es am vi; la qual es que tu lies les vayssels <lb/>aprop la seccio sobre aquela am fecilitat de lu; e aprop secca en le mieg <lb/>loc en enviro le apostema am aquo que obro aquel, entro que caian <lb/>les vayssels. E cura la plagua segon que havem dit entro que sia sanada. </p>
				<p>Capitol .lxvii. De la disropcio que es fayta en les anguonars. </p>
				<p>Alcunas veguadas endeve ruptura en les angonars ayssi cum <lb/>havem dit, e emineys le loc. E no deyssen als genetius alcuna causa
<pb n="135"/>dels budels al genetius; e si deyssen, aquo es pauc; e retorna s’en en <lb/>totas horas. Mays si es prolonguat le temps am aquo, es ajustada <lb/>fissura en le ciphac entro que deysenda le budel en le ciphac; e <lb/>accideys aquo per la extencio del ciphac le qual es en le angonars <lb/>ayssi cum havem dit, la qual causa es quar le ciphac es estendut, e <lb/>aprop es mollificat e·l loc es apostemat e emineys. E la cura de lu es <lb/>am cauteri ayssi quo es precedida la narracio de lu. E alcunas <lb/>veguadas es curada am ferr segon aquesta manieyra: e es que·l malaute <lb/>jagua sobre le sieu dos entre las tuas mas, e aprop secca le <lb/>loc de la ruptura dels apostemas emineys am seccio per la latitut <lb/>segon la quantitat de tres ditz. E aprop strenh le ciphac blanc que es <lb/>jos la codena entro que sia descubert. E aprop pren le ray e pausa <lb/>aquel sobre le loc eminent del ciphac, e prem aquel al preon del <lb/>ventre. E aprop cus le dos locs eminentz sobre la extremitat del ray <lb/>del ciphac, e ajusta am la sutura un de aquels am l’autre. E aprop <lb/>extratz la extremitat del ray, e no inscidas del ciphac de tot, ni no <lb/>extenda le huou, ni autra causa ayssi cum yeu te fi saber en la <lb/>curacio de hernia entestinal. E aprop cura aquela am la curacio de <lb/>las plaguas, e cum inscideyses les fiels, mundifica aquela e restaura la <lb/>plagua entro que sia consolidada; quar le ciphac es contrayt e no es <lb/>ajustada la eminencia de ruptura. E cauteri es milhor en aquest loc, <lb/>quar es pus propda a salut. </p>
				<p>Capitol .lxviii. De mollificacio de la codena dels testiculs. </p>
				<p>Motas veguadas la codena dels testiculs en alcus homes es <lb/>mollificada per aysso quar las carns que so entre aquela son <lb/>mollificadas, e es fedat le reguardament de lu. Adonc necessari es ad <lb/>aquel que es preguat en la curacio de lu que fassa jazer le malaute <lb/>segon le sieu dos, e enscida tota la codena la qual es mollificada sobre <lb/>la codena natural; e aprop que ajuste doas labias am la sutura. E si <lb/>vols, cus en le comensament la superfluitat de la codena mollificada <lb/>am tres cozeduras o quatre e am ferma sutura. E aprop inscideys <lb/>entre las suturas; e aprop cura per curacio de las autras plaguas entro <lb/>que sia sanat e caian les fiels. </p>
				<p>
					<pb n="136"/>Capitol .lxix. De castracio. </p>
				<p>Sapias que castratio en nostre ley es excomengada, mays per <lb/>causa es legut a mi que·m remembre de lu en aquest libre; e no es <lb/>necessaria la rememoracio de lu sino per doas manieyras, de las quals <lb/>es la una per so que aquo sia en la sciensa del metge quan es <lb/>enterroguat de aquela, que sapia la curacio de lu al qual accideys; e <lb/>l’autra manieyra es que nos motas vetz havem necessitat de castracio <lb/>de autras bestias per les juvamentz nostres per aquelas, ayssi cum de <lb/>motos, e de bocs, e de porcs, e de semblantz a las bestias. </p>
				<p>E donc dic que castracio es fayta en dos manieyras: o per atrissio, <lb/>o per fissura a seccio. Mays en aquela que es fayta per atrissio, la via <lb/>de la opera es que nos fassam cezer la bestia en aygua cauda entro <lb/>que·ls genetius de lu sian mollificatz e sian linhitz e que pendan. E <lb/>aprop pren aquels am la tua ma entro que sian resols e no apparescan <lb/>dejos le tocament. Mays en castracio fayta per fissura e seccio, cove <lb/>que tu tenguas la bestia e premas la codena dels testicols de lu am la <lb/>ma senestra. E aprop lia le suspensori, e inscideys sobre quascun huou <lb/>am una seccio entro que dos huous proceseysso. E aprop inscideys <lb/>aquels pus que auras quascu excorjat. E no leysses sobre aquels del <lb/>ciphac alcuna causa, sino le ciphac subtil le qual es sobre les vazes. E <lb/>aquesta manieyra de castracio es milhor la qual es fayta per atrissio, <lb/>quar atrissio fort leu layssa alcuna causa dels testicols per que la <lb/>bestia desira coyt. E aprop cura la plagua entro que sia sanada. </p>
				<p>Capitol .lxx. De la cura de hermafrodozia. </p>
				<p>Hermafrodozia en les homes es segon dos manieyras: la una es <lb/>quar o appar en aquo que siec l’espazi en la codena de testiculs, en <lb/>aquel que es entre dos testiculs figura quar cunh de femna en la qual <lb/>so pels. E alcunas veguadas de aquel corr urina le qual es en la codena <lb/>dels testiculs. </p>
				<p>Mays en las femnas es una specia: e es que·l conh de la femna sobre le <lb/>pentenilh es ayssi cum dos testiculs de home un pauc de tot yminiheys <lb/>a la partida deforo ayssi cum le perpucii de home e dos testicols. </p>
				<p>
					<pb n="137"/>E la curacio es de tres specias: de dos dels homes e de una specia <lb/>de las femnas. E es que cove que tu inscidas aquelas carns ajustadas <lb/>entro que efuga la emprecio de aquela, e aprop que cures aquelas am <lb/>curacio de las autras plaguas. E en la segonda specia dels homes <lb/>de la qual yeys urina la qual es en la codena dels testiculs, no es curacio <lb/>ni opperacio en lu. </p>
				<p>Capitol .xxi. De lentinge e de carn eminent per causas de las <lb/>femnas. </p>
				<p>Lentige fort leu es ajustada sobre causas naturals entro que es <lb/>etressat e es fayt leg le reguardament; e alcunas veguadas es <lb/>magnificada en alcunas femnas en tant entro que es spandit ayssi <lb/>cum en les homes e perve entro al coito. Adonc cove que tu <lb/>tenguas la superfluitat de lentinge am la tua ma o am unci e inscidas. <lb/>E no ultimes en inscizio, majorment en le preon de la razit, per so <lb/>que no endevengua flux de sanc. E aprop cura aquela am curacio de <lb/>las plaguas entro que sia sanada. Mays carn nascuda es carn que nays <lb/>en le horrifici de la mayre entro que umple aquel, e fort leu es eyssit a <lb/>las partidas deforo segon semblansa de coa (e per aquo alscus @Primiers <lb/>appelero aquo “malautia caudada”); donc cove que nos inscidam ayssi <lb/>cum inscidem lentinge, e curem aquela entro que sia sanada. </p>
				<p>Capitol .lxxii. De curacio de alratica. </p>
				<p>Alratica es que le conh de la femna no sia perforat, o sia le trauc <lb/>petit. E es o natural o accidental. Accidental es per malautia la qual <lb/>ha precedit, e aquela es fayta o per carn nada ajustada o per ciphac <lb/>subtil o espes. E es fayt o en le preon de la mayre, o en les costatz <lb/>de lu, o en le pus sobira de lu, o en le pus bas de lu, e prohibeys de <lb/>cuoyt e de enprenguacio e de enfantament, e fort leu prohibeys las <lb/>mestruas. E la cognicio de aquela es fayta per reguardament de la <lb/>metrona, si la oppilacio es apparent, propdana; mays si no es <lb/>apparent, lahoras tu cerqua aquela am les tieus ditz o am le ray.
<pb n="138"/>Mays si oppilacio es per ciphac subtil, e es propda a las doas labias, <lb/>lahoras tu coyta e disromp aquela. E es que pauses sobre las doas <lb/>labias pulvils, e aprop pausa les tieus ditz indicz de amdoas las mas <lb/>encemps. E la femna sia sobre le sieu dos, las sieuas coyssas <lb/>extendudas, e aprop exten las doas labias am forsa entro que aquel <lb/>ciphac subtil sia romput e la oppilacio sia uberta. E aprop pren lana <lb/>e enbeu le4 en oli e pausa aquela sobre·l loc, e jagua am home le dia <lb/>per so que·l loc inscis no sia consolidat. </p>
				<p>Mays si le ciphac es gros e espes, lahoras cove que tu inscidas <lb/>aquel am spatum lat o am fuelha de mirta. Mays si la oppilacio es <lb/>per carnada, lahoras suspen aquela am unci, e inscideys aquela. E <lb/>sian am tu las medicinas que fan cessar flux de sanc ses mordicacio, <lb/>ayssi cum ahacatia, e sanc de drago, e enses, ajustat am album de <lb/>huou. E aprop aministra una canulha de plom ampla per so que la <lb/>plagua no sia consolidada leugierament. E tengua aquela per alcus <lb/>jorns e aministra calgua de li sec. E aprop sia curada am l’autra <lb/>curacio de consolidacio entro que sia sanada. E alcunas vetz accideys <lb/>en la mayre nativitat de autres carns, e lahoras cove que inscidas <lb/>segon aquesta manieyra. Mays si aysso es per apostema crancos, <lb/>a l’apostema crancos le qual es en la mayre no sia fayta contrarietat am <lb/>ferr en deguna manieyra. </p>
				<p>Capitol .lxxiii. De la cura de emorroydas e de tayl e de botor roja <lb/>que accideysso en le conh de las femnas. </p>
				<p>Emorroydas so apprecio dels orificis de motas venas entro que <lb/>de aquelas corro mot sanc continuadament; e cum so antiquadas <lb/>emorroydas e son fayts theyls. E ja yeu he dit en la divisio las specias <lb/>de aquelas e les senhals de aquelas, e diyre ayssi aquelas que recebo <lb/>curacio e aquelas que no recebo curacio. </p>
				<p>Donc dic que emorroydas e theyls quan so en le preon de la <lb/>mayre e no apparo al sentiment, lahoras en aquelas no sia fayta <lb/>curacio am ferr. Mays aquelas las quals so en le orrifici de la mayre <lb/>sobre las quals catz sentiment, so aquelas que so curadas. E cove que <lb/>tu metas la femna en mayso frega e aprop exten atheyl am les <lb/>forfexs, o am drap aspre, e inscideys aquelas am las razitz. E aprop <lb/>pulveriza sobre aquelas deves le fluxs del sanc de una de las polveras
<pb n="139"/>insciscivas ses mordicacio, ayssi cum acassia e semblant ad aquels. E <lb/>aprop enpellesca les sieus pes per una hora, e aprop pausa aquela en <lb/>aygua freja. E si persevera le fluxs del sanc, lahoras fay aquela sezer <lb/>en decoccio de sumat e de scorsas de milgranas e de gualas e de <lb/>semblantz. E aprop pren farina de ordi e comfiys aquela am miel e vi <lb/>agre e fay emplastre am aquo sobre le dos de lu. E si le sanc es <lb/>abscindit, bo es; e sino, fay adherir am dos ventozas, e a las <lb/>mamilhas ses escarificatio. E aprop pren lana e submergeys aquela <lb/>am suc de coliandre o am suc de arnagloza o am suc de guarravier am <lb/>vi pentit e fay adherir al loc; e aprop cura le loc am enguentz entro <lb/>que sia sanat. </p>
				<p>Mays athyl rog le qual es de aspre reguardament, cove que tu <lb/>inscidas aquo que a tu appar de aquel segon que he dit en theyl <lb/>engualment. E cura aquel entro que sia sanat. </p>
				<p>Capitol .lxxiv. De perforacio de eyssedura accident en la mayre. </p>
				<p>Motas specias de apostemas accideysso en la mayre, ayssi cum <lb/>cranc e apostema lapident e ulceracios e adhubelat e erpetromens e <lb/>fistulas emorroyas e raguarrias e thyl e autres apostemas. E yeu ja <lb/>he dit aquestas malautias e las specias de aquelas e les senhals de <lb/>aquelas, e las curacios de lor en la divisio. E cove que yeu digua en <lb/>aquest tractat de apostema caut le qual ve en la mayre quan es dels <lb/>apostemas que collegeysso sania, e si vols saber en qual manieyra se <lb/>fa la opperacio de lu am ferr. </p>
				<p>Adonc cove que tu consideres si la dolor de la apostema en le sieu <lb/>comensament es aguda am percussio e flecma e febre, e vezes aquel <lb/>enrogezir e si catz sobre aquel le sentiment, lahoras no·t coytes am <lb/>perforacio de lu, e cura aquel am aquo que ajuda sobre la maturacio <lb/>entro que cesse la acuitat dels accidentz. E lahoras cove que tu <lb/>fassas cezer la femna sobre una cezelha que aia doas cezelhas; e <lb/>recline sobre le sieu dos e ajusta les sieus pes a la partida pus dejos <lb/>del ventre, e las sieus coyssas sian expandudas, e pausa les sieus <lb/>brasses dejos les sieus denols, e lia quascus am liament ad aquo <lb/>convenient. E aprop la matrona segua del latz dreyt e aministre le
<pb n="140"/>instrument am le qual es ubert le orrifici de la mayre, la forma del qual <lb/>vindra en aquelas causas que·s faran aprop. </p>
				<p>E cove quan vols ministrar aquest instrument que tu fiques am lo <lb/>ray le preon de la mayre de la femna, e aquo que del instrument es <lb/>intrat en la mayre no sia mays que·l preon de la mayre e leda le <lb/>malaute. Mays si l’estrument es major que·l preon de la mayre, <lb/>lahoras cove que tu pauses pulvils sobre la textura del preon de la <lb/>mayre per sso que sia prohibit l’intrament de tot instrument en le <lb/>preon de la mayre. E cove que tu pauses le vertitge que corr en le <lb/>strument del latz pus desus e que le ministre tengua le strument e <lb/>revolva le vertitge entro que sia ubert le orrifici de la mayre. E cum <lb/>appar la excitura, e es tocada am la ma e es leon e molh, lahoras cove <lb/>que tu secces aquela deves le cap de lu am spatum lat. E cum la <lb/>sania es evacuada, lahoras cove que tu pauses en la plagua una meca <lb/>submersa en oli rozat o oli vert en le qual sia alcuna stiptisitat; e <lb/>pausa la calca7 en la seccio en le preon de la mayre. E pause deforo la <lb/>mayre e sobre le pentenilh lana munda submersa en aygua en la qual <lb/>sian bulidas malvas. E aprop sia curada aprop dos dias am enguent <lb/>le qual conveneys ad aquo entro que sia sanat. E alcunas veguadas <lb/>es lavada la mayre e la plagua enayssi que es cristerisat am aygua e <lb/>mel, e aprop am aygua en la qual es bulhida razit de liri o de <lb/>aristologia longua, e aprop retorna al enguent. E si la plagua es <lb/>dedintz en la mayre ameguada, lahoras cove que tu sias prohibit de la <lb/>curacio de lu am ferr, habantz cura aquel am aquo que havem dit en <lb/>la divisio. </p>
				<p>Capitol .lxxv. A ensenhar las matronas en qual manieyre les <lb/>enbrios bius sian medicatz quan yeysso segon figura no-natural. </p>
				<p>Necessaria causa es que la matrona conogua en le comensament la <lb/>figura del enfantament natural per senhals de lu, e es que quan tu <lb/>vezas la femna expremar a las partidas dejos e desira odorar le ayre, e <lb/>sobre aquo es enleujada per aquo que sobre ela es del part, e festina <lb/>le eyssiment del enbrio, lahoras sapias que aquest part es segon <lb/>figura natural, e es l’eyssiment de lu sobre le sieu cap, e la segondina
<pb n="141"/>am aquel o suspensa o pendent del ombelic. Donc cum tu vezes <lb/>aquels senhals, lahoras cove que·l ventre de lu sia compremut per so <lb/>que l’embrio deysenda leugerament quar quan deyssen sobre le sieu <lb/>cap, deysen a lu la segondina, e es mondada de aquelas superfluitatz <lb/>am bona mondificacio. Mays aquel que es otra aquest part es <lb/>no-natural e no-lausable, quar quan le enbrio es eyssit sobre sos pes e·l <lb/>cos de lu es eyssit devant le cap de lu e·ls pes de lu, e la ma de lu <lb/>una, o al pe de lu .i., o es eyssit le cap de lu e la ma de lu, o al ventre de <lb/>lu, e fort leu es convertit sobre le sieu col, e semblant de las figuras <lb/>de lu no-lausablas. Don necessaria causa es a la matrona que sia <lb/>savia e subtil en totas aquelas causas, e que·s guarde de error e de <lb/>decepcio. E yeu so mostrant tota figura de aquelas, e qual engen es <lb/>en aquelas per so que sia significat per aquo e sia stat sobre aquo. </p>
				<p>Quan le feyt es eyssit sobre le sieu cap per egrecio natural, e aquel <lb/>es vehement sobre la femna e es fayt a lu part dificil, e vezes la vertut <lb/>de lu ja debelitada, lahoras fay aquela sezer . . . . , o que las femnas <lb/>tenguan lu, e evapora le conh de lu am fenugrec coyt e am olis humitz. <lb/>E aprop entrometa la metrona entre les sieus ditz espatum petit e <lb/>fenda am aquel la segondina, o secce aquela am la sua ungla entro que <lb/>corro aquo que es en ela de humiditat. E preme le ventre de la femna <lb/>entro que deyssenda le fet. Mays si no deyssen, lahoras cove que la <lb/>femna sia cristirizada de mucellage de ptilli e mucellage de fenugrec <lb/>am cizami. E aprop comanda a lu, aprop le cristeri, que sia <lb/>compremuda e fay aquela stornudar am condisi; e te la boca de lu e·l <lb/>nas de lu per huna hora, quar le fet sira foro-getat tantost. <lb/>E si las doas mas del fet so foro-getadas al comensament, lahoras <lb/>cove que tu redusiscas aquelas am fecilitat petit a petit. Mays si no <lb/>obezeys al intrament, lahoras pausa la femna sobre una cezelha e <lb/>leva les pes de lu sus, e aprop concuceys la cezelha sobre la terra; e la <lb/>femna sia tenguda que no caia deves la concussio. E si las mas no son <lb/>dedintz tornadas e morr le fet, lahoras inscideys aquelas e extratz le <lb/>romament del fet o lia le cors a la ma de lu am drap e extratz aquel <lb/>am equalitat, quar aquel sira foro-getat. </p>
				<p>De eyssiment del embrio sobre les sieus pes. </p>
				<p>Quan le fet yeys sobre les sieus pes, lahoras cove que tu <lb/>impelliscas aquels en sus, e aprop convertas le fet petit, e aprop que
<pb n="142"/>engualhes aquel, e aprop que prenguas un pe de lu e extendas <lb/>aquels petit a petit. Mays cum son eyssit entro a las coyssas, lahoras <lb/>tu comanda a lu que se exprema, e fay aquela extornudar am condizi, <lb/>quar sira foro-getat si @Deus lo vol. E si no es foro-getat am aquo que <lb/>havem recomtat, lahoras tu retorna le fet petit a petit entro que <lb/>pauses aquel segon figura natural, quar aquel sira lahoras foro-getat <lb/>am leugier eyssiment. E si es prohibit am tot aquo que havem <lb/>recomtat, lahoras pren de musellage de altea e de goma dissolvuda, e <lb/>percuteys tot en le mortier per bona percussio, e aprop linieys am <lb/>aquo le conh de la femna, el pus bas del ventre de lu. E aprop fay <lb/>aquela cezer en aygua tebeza, entro que consegua les ypocondias. <lb/>E cum vezes que las partidas dejos de lu so lenificadas, lahoras fay a <lb/>lu subfumiguacio de mirta e sub-pausa aquela a lu. E quan te la <lb/>sub-fumiguacio per una hora, lahoras tu la fay sezer sobre una <lb/>cezelha, e aprop fay aquela stornudar e extrenh la boca de lu, e levas <lb/>de aquela, e prem la partida pus bassa del ventre de lu am leugiera <lb/>compressio, quar le fet sira tantost foro-getat. </p>
				<p>Eyssiment del fet sobre les sieus denols e las suas mas. </p>
				<p>Quan le fet eyssira segon aquesta forma, lahoras tu engenies en <lb/>entrometen las suas mas petit a petit; e aprop la femna stia evessada <lb/>sobre le sieu col, e les pes de lu pengo en jos, e aquelas sia jasent sobre <lb/>le lieyt, e complegua las suas mas. E aprop prem sobre le ventre de lu <lb/>petit a petit, e aprop extratz aquo que es dejos les pes de lu de las <lb/>aurelhas entro que sia preparada en la partida pus dejos. E si le fet no <lb/>es fora-getat, lahoras pren les pes de lu e mau aquels am movement <lb/>vehement, e aprop prem aquo que es sobre les ypocondres petit a <lb/>petit entro que le fet puege a las partidas desus. E aprop entrometa <lb/>las suas mas e engualhe le fet petit a petit, e comanda a la femna que <lb/>se exprema entro que le fet sia foro-getat.</p>
				<p>Eyssiment del fet latutidinalment pendent una de las suas mas. </p>
				<p>Sia engeniat en reduccio de la ma de lu, mays si no podes aquela <lb/>reduzir, lahoras eleva la femna e fe aquela anar. E si anar no pot, <lb/>lahoras fay la jazer sobre le lieyt, e concuteys las coyssas de lu am <lb/>concussio vehement, e aprop aministra liamentz les quals yeu e
<pb n="143"/>recomtatz de mucillages. E si es vengut le enfantament, lahoras fay <lb/>aquela sezer sobre cezelha, e aprop studia sobre la reduccio de la ma, <lb/>e enguala le fet segon figura natural, e fay stornudar la femna e <lb/>comanda a lu que comprema a si entro que sia foro-getat. </p>
				<p>Eyssiment del fet sobre·l col expandudas las suas mas e la fassia de <lb/>lu es al dos de la sua mayre. </p>
				<p>Cove que la matrona tengua la ma del fet e aprop revolva aquel <lb/>petit a petit, e eque aquel am facilitat. E cum es e quant so es <lb/>engualhat, e lahoras pausa sobre le conh de lu aquo que havem recomtat <lb/>de oli e de mucellages. E aprop comandas a lu que·s maugua petit a <lb/>petit, e quan auras feyt aquo, lahoras fay aquela cezer sobre una <lb/>cezelha e comanda li que sia inclinada sobre le latz dreyt, e aprop <lb/>comanda a lu que sia compremuda; e fay aquela stornudar am condizi. </p>
				<p>Exitus foetus praeparati super latus. </p>
				<p>Quan deyssen a horrifici de la mayre segon aquesta manieyra, <lb/>considera, e lahoras tu inscideys la segondina am la tua ungla entro <lb/>que sia evacuada de la humiditat. E si le fet es suspendut sobre la <lb/>cara e·l col de lu, lahoras tu inscideys aquela del embelic, per so <lb/>que no sia retengut e mora. E aprop empelleys le fet a las partidas <lb/>dedintz entro que pauses aquel segon que cove, e manda a la femna <lb/>que comprema a si alcunas veguadas, e el sira fora-getat am <lb/>eyssiment leugier, si @Dieus o vol. </p>
				<p>Exitus geminorum aut foetuum multorum. </p>
				<p>Sapias que gemels motas veguadas so natz, e alcunas vetz naysso <lb/>tres o quatre . . . . , mays aquo es estranh e tart s’endeve; mays .v. so <lb/>causas foro natura, e no vivo. E conte aquelas, ja sia que sian <lb/>montiplicatz, una segondina, e son seperatz per ciphac, distingen <lb/>aquels enter le liguament en l’ombilic de cascun de aquels E alcunas <lb/>veguadas so foro-getatz ayssi cum es un fet per eyssiment natural <lb/>leugier, e so eysitz alcunas veguadas per eyssiment no-lausabla ayssi <lb/>cum havem recomtat. E si son dificils alcus de lor deves le <lb/>enfantament e perveno ad aquo que havem dit de las figuras
<pb n="144"/>no-naturals, lahoras tu cura aquels ayssi cum havem recontat. E si’ la <lb/>matrona subtil e fassa aquo que fa am facilitat e subtilitat, e am <lb/>tarditat, e sia ingeniat segon tota figura segon que es a lu preparat <lb/>de l’engen amenant a salut. </p>
				<p>Rememoratio eius quod formatur in matrice ex embrionibus et <lb/>Abortiuntur. </p>
				<p>Alcunas veguadas son formatz en la mayre un, e dos, e tres, e <lb/>quatre, e .v., e .vi., e .vii., e mays .x., e ja es deves mi verificat que <lb/>una femna abortem ne getet .vi., e una autra .x. totz formatz, la qual <lb/>causa fo fayta per mensuracio dels glorios savis. E tot aysso cove <lb/>que sia en la sciencia de la matrona quar fort leu ad aquela parve <lb/>semblant de aquo, e donc opause se ad aquo am so que cove. </p>
				<p>Capitol .lxxvi. De extraccio del fet quan es mort. </p>
				<p>Quan tu curas le fet mort am aquo que havem dit en la divisio de <lb/>la medicacio e no es defora eyssit, e tu yest forsat usar de opperacio <lb/>am ma, lahoras cove que consideras si la femna es de sana vertut e no <lb/>es am alcu dels accidentz per les quals sobre ela es temuda perdicio. <lb/>Lahoras cove que la femna sia envessada sobre le lieyt sobre le sieu <lb/>dos, e sia le cap de lu enclinat enjos e las coyssas de lu sian elevadas. <lb/>E·l ministre tengua aquela de doas partz o sia liada en le lieyt per so <lb/>que·l cos de lu no se extenda deves la extraccio del fet. E aprop tu <lb/>humecta la boca de la mayre de lu am olis humitz e am mucellage de <lb/>altea e de fenugrec e de semensa de li. E aprop unte la matrona la <lb/>sua ma am aquels olis e mucellages, e aprop entrometa la sua ma am <lb/>fecilitat en la mayre, e aprop cerque am la ma loc en le qual fique les <lb/>uncis en le fet. E locs convenient en aquo: adonc tu considera si le <lb/>fet es preparat que deysenda sobre le sieu cap, e lahoras tu fique les <lb/>uncis en les huels de lu, o en le col, o en la boca, o en le palat, o dejos <lb/>la barba, o en la furcula de lu, o en les locs propdas de las costas, o <lb/>dejos les ypocondres. Mays si le deysendiment es sobre les pes de lu, <lb/>lahoras en le pentenilh, o en le mieg de las costas. E cove que tengua
<pb n="145"/>le unci am la ma dreyta, e pausa la curvitat de lu en aquel loc le qual <lb/>es entre les ditz de la ma senestra, e entrometa la ma am facilitat e <lb/>fique le unci en alcu de aquels locs les quals havem ditz, entro que <lb/>pervengua a la causa boyda. E aprop pause e fique en la apposicio de <lb/>lu un autre unci, o le tertz si es necessitat, per so que sia atraccio <lb/>engual, e no sia extencio segon la sua rectetut tant solament. Ans sia <lb/>maugut a tota partida, per so que l’eyssiment de lu sia alleujat ayssi <lb/>cum es fayt en dent deves la eradicacio de lu. E cove en lu aquo <lb/>que es entre lor que la extencio sia mollificada; e si alcuna partida de <lb/>lu es retenguda, lahoras cove que la matrona unte alcus sieus ditz am <lb/>oli e entrometa aquels espertament e revolva am aquels aquo que es <lb/>retengut. Donc si la partida del fet es fora-getada, lahoras les uncis <lb/>sian permudatz entra loc le qual sia pus aut; e fay aysso entro que tot <lb/>le fet sia fora-getat. </p>
				<p>Mays si la ma es eyssida denant l’autra, e no es possible reduzir <lb/>aquela per la coartacio de lu, lahoras cove que drap sia envolopat <lb/>sobre aquela; e aprop extratz aquela entro que tota sia fora-getada, e <lb/>inscideys aquela o en la junctura de la ma o en le coyde. E ayssi cove <lb/>que fassas en l’autra ma e en les dos pes. </p>
				<p>Mays si le cap del fet es gran, o accideys a lu coartacio en le <lb/>eyssiment, o es en le cap de lu aygua ajustada, lahoras cove que <lb/>entrometa entre les ditz espatum spinos e fenda le cap e extragua la <lb/>aygua, o que discroba aquel am un instrument le qual es nompnat <lb/>“alundat”, la forma del qual vindra am las formas dels autres <lb/>instruments en le capitol le qual es aprop aquest. E semblantment fassa si·l <lb/>fet es de gran cap per natura: e lahoras cove que inscida aquel am <lb/>algematu, o que prengua aquel am alunda ayssi cum havem dit; e <lb/>aprop extra les osses am les forceps. E si le cap es eyssit e es coartat <lb/>deves la furcula, lahoras sia fendut entro que la humiditat la qual es <lb/>en le pietz sia efunduda. Mays si no es complicat, ni obezeys a <lb/>eyssiment, lahoras tu inscideys le cap tantost segon que a tu sira <lb/>possible. </p>
				<p>E si le dejos del ventre es apostemat o es en lu ydropici, <lb/>lahoras cove que tu perfores aquel entro que corro la humiditat <lb/>que es en lu. Mays si le fet es sobre les sieus pes, lahoras la <lb/>atraccio de lu es leugiera e la direccio de lu a la boca de la mayre <lb/>es leugiera. </p>
				<p>
					<pb n="146"/>Mays si es coartat deves le ventre e·l pietz, lahoras cove que tu <lb/>extraguas aquel am drap le qual auras envolopat sobre la tua ma, e <lb/>que fendes le ventre e·l pietz entro que corra aquo que es en aquels. <lb/>Mays si les autres membres so ostatz e torna le cap, lahoras la <lb/>metrona entrometa la ma senestra; mays si la boca de la mayre es <lb/>huberta, lahoras intrometa la ma en le preon de layre, e cerque <lb/>am aquela le cap, e atira aquel am les ditz entro a la boca de la mayre, <lb/>e aprop entrometa en lu un unci, o dos uncis, e atire lu am aquels. E <lb/>si la boca de la mayre es coartada per apostema caut le qual accideys <lb/>a l’u, lahoras cove que no sia trebelhat sobre lu; abantz cove lahoras <lb/>aministrar efusio de causas humidas grassas. E aministre emplastres; <lb/>e segua le pacient en ayguas que mollifican e humectan. </p>
				<p>E si le fet es sobre le sieu costat, lahoras si possible es, sia agulat: <lb/>e sia aministrat aquo que havem dit en le fet viu. E si aquo no es <lb/>possible, lahoras sia inscidit en pessas, e sia extrayt. E cove que non <lb/>layssas alcuna causa dedintz de la segondina. E cum tu auras <lb/>complida tota la tua opperacio, lahoras aministra aquo que havem dit <lb/>de la curacio en les apostemas cautz les quals accideysso de la mayre. </p>
				<p>E si accideys flux de sanc, lahoras deyssendas en ayguas stipticas e <lb/>aministra l’autra curacio. </p>
				<p>E yeu ja e vist una femna en le ventre de la qual era fet mort, e <lb/>aprop sobre aquel foc autra veguada emprenhada, e aprop foc mort <lb/>es le fet autre. Accidit al u aprop lonc temps apostema en le sieu <lb/>embelic; e inflat es entro que foc ubert, e comensec a getar brac. E <lb/>yeu fu appelhat a la cura de lu, e medicat a lu per lonc temps, e la <lb/>plagua no es consolidada. Adonc yeu pausegui sobre lu de <lb/>alscunas causas emplastra de forta atraccio, e eyssic de lu un os, e <lb/>aprop passero alcus jorns, e eyssic un autre os; e yeu fu trop <lb/>meravilhat, cum en le ventre no sia os. E adonc yeu cogitegui que <lb/>eran dels osses del fet mort. Donc yeu enguisigui la plagua, e <lb/>extrayssi de lu motz osses . . . ., la femna existent en las sieuas <lb/>milhos disposicios, e ja visquec en tal manieyra per lonc temps, <lb/>correc de lu un petit de brac. E yeu no afermegui asso esser stranh, <lb/>sino quar en aquo es sciensa e ajutori ad aquo que le metge artifec <lb/>am la ma per curacio aministra. </p>
				<p>
					<pb n="147"/>De las formas dels instrumentz que so necessaris a <lb/>extrayre le fet. </p>
				<p>Forma de vertitge am la qual es uberta la mayre: </p>
				<p>Aquesta es la forma de strenhedor en le qual so engualhatz les libres, <lb/>al qual engualhament sian dos virtitges en doas extremitatz de dos <lb/>futz. May empero aquesta virtitge cove que sia pus subtil de <lb/>strictori, e sia fayt o de eba o de fust de boys. E sia la latitut de <lb/>quascun fust quays dos ditz e le marge de quascu amdos quays un <lb/>dit, e la longitut de quascu es un palm e mig; e en le mieg loc de dos <lb/>fustz so dos ajustaments de aquel meteys fustz les quals ja son <lb/>fermatz, dels quals la longitut es la maytat de un palm e un pauc mes, <lb/>e la latitut de quascu es quay dos ditz, o un pauc mes. E aquestz dos <lb/>additamentz sian entromeses en la boca de la mayre per que sia <lb/>uberta am aquels quan tu revolves las doas prescriptas virtigges. </p>
				<p>Forma autra semblant de aquela pus subtil e pus leugiera: </p>
				<p>Sia fayta de fustz de eba o de boys segon la semblansa de
<pb n="148"/>forceps. Mays empero en la extremitat de lu so dos additament ayssi <lb/>cum vezes, e la longitut de aquels additament es quays un palm, e la <lb/>latitut de quascu es dos ditz. E cum tu vols am aquels ubrir la mayre, <lb/>lahoras tu fay cezer la femna sobre le lieyt les pes pendentz, ubert <lb/>aquo que es entre las coyssas de lu. E aprop obre la tua ma <lb/>am le instrument ayssi cum fas am forfexs engualment segon la <lb/>quantitat que vols de la aprecio de la boca de la mayre entro que la <lb/>metrona fassa so que vols. </p>
				<p>La forma de vertitge la qual diysero les antics: </p>
				<p>Forma de impellent am le qual es empellit le fet: </p>
				<p>Forma de amisidat2 am le qual es conterit le cap gran</p>
				<p>
					<pb n="149"/>E es asemblat a forceps al qual so dentz en la extremitat, ayssi cum <lb/>vezes, e alcunas veguadas es fayt lonc ayssi cum forceps segon <lb/>aquesta forma, ayssi cum vezes, al qual so dentz ayssi cum dentz de <lb/>ressegua am le qual es inscidit e conterit. </p>
				<p>Forma de amesidat pauc: </p>
				<p>Forma de unci havent una spina: </p>
				<p>Forma de unci havent doas spinas: </p>
				<p>Forma de forceps a la qual so dentz de cerra am le qual le cap del fet <lb/>sia conterit: </p>
				<p>Forma de spatum havent dos extremitatz am le qual le cap es <lb/>abscindit: </p>
				<p>
					<pb n="150"/>Forma de dos espatums latz: </p>
				<p>Totz aquels instrumentz <lb/>so excersitatz, e quan mes so <lb/>multiplicadas las specias de <lb/>aquel e so preparadas deves le <lb/>artifexs, quant es pus leugier <lb/>a la sua opperacio e pus aut deves les homes per la sua quantitat. E <lb/>no obres de aquels instrumentz ja sia qua sia deves tu aparalhat, <lb/>quar la necessitat de aquels no es excusabla. </p>
				<p>De extraccio de la segondina. </p>
				<p>Quan la segondina es retenguda deves le enfantament, lahoras <lb/>cove que tu comandes a la malautae que retengua le sieu ale, e aprop <lb/>fay aquela stornudar am condizi, e strenh la tua ma sobre la boca <lb/>de lu e sobre las nars de lu, e si per aysso es defora eyssit, bo es. E sino, <lb/>lahoras tu pren una ola e perfora en la cuberta un trauc e pausa en <lb/>aquela erbas ubrent la boca de la mayre, ayssi cum calament e ruda e <lb/>anet e camamilla e scicados arabic e cassia lignea e santaurea. Totas <lb/>aquestas erbas o alcunas de lor sian submersas en aygua en la ola, e <lb/>pausa aquela sobre le foc. E aprop pausa una canula de canaviera en <lb/>la boca de la mayre, e tengua aquela entro que la evapor vengua a la <lb/>concavitat de la mayre. E aprop fay aquela stornudar ayssi cum <lb/>havem dit, e la segondina sira fora-getada am velocitat. </p>
				<p>Mays si roman aprop aquesta curacio e no es eyssida, lahoras tu <lb/>comanda a la matrona que submerge la sua ma sinistra en oli sizami o <lb/>en micellage de altea, e aprop entrometa aquela en le conh e <lb/>queresca am aquela la segondina, e cum aquela auras trobada, lahoras <lb/>pren la e exten aquela pauc a pauc . . . . Mays si es annexsa en le <lb/>preon de la mayre, lahoras entrometa la sua ma segon que havem <lb/>recomtat, e quan aura trobat la segondina, extragua aquela petit a <lb/>petit segon rectetut per so que la mayre no caja deves la atraccio <lb/>vehement. Abantz cove que sia permudada als costatz dreyt e <lb/>sinestre am facilitat. E aprop sia ajustat en la quantitat de atraccio,
<pb n="151"/>quar ela obedira e evasira de adhirencia. E si la boca de la mayre es <lb/>coartada, nos ja havem recomtat la curacio am sturnutacio e am <lb/>medicacio de la ola am erbas. </p>
				<p>Mays si no es fora-getada am totas las causas las quals havem <lb/>recomtadas, lahoras guarda te que no fetigues sobre aquela en <lb/>iteracio de abstracio, mays empero cove que aquo que es eyssit de lu <lb/>a la boca de la mayre lies a la coyssa de la femna, e aprop cristeriza <lb/>aquela am enguent e tetrafarmacon; quar aquel fara poyrir aquela <lb/>aprop alcus dias e sira dissolvuda e sira fora-getada. Mays quan se <lb/>poyreys, es de lu elevada mala audor al cap, e al estomac, e aquo <lb/>ledeys la malauta; e adonc cove que sian aministradas <lb/>sub-fumiguacios e convenientz ad aquo. Mays alcus dels Antics ja so esproatz <lb/>sub-fumigacio de nazitort e de figuas seccas. </p>
				<p>Forma de instrument am le qual la femna es sub-fumiguada deves <lb/>la retentio de mestruas e de la segondina: </p>
				<p>Sia fayta de veyre . . . . o de eram. E sia pausada la extremitat <lb/>subtil en le conh e la extremitat ampla sobre le foc, e la <lb/>sub-fumiguacio sia pausada sobre las brazas del foc. E tengua aquela <lb/>entro que sia consumida aquela sub-fumiguacio e itera·n autra. </p>
				<p>De curacio del cul del enfant no-perforat. </p>
				<p>Motz enfantz naysso e les culs de lu no so perforatz, les quals ya <lb/>ciphac subtil e opilat. Adonc cove a la matrona que perfore am le sieu <lb/>dit aquel ciphac; e sino, perfora aquel am spatum agut, e guarda se <lb/>que no toque le lacert. E aprop pause sobre aquel lana enfusa en vi e <lb/>oli; e aprop cura aquel am enguent entro que sia senat. Mays si temes <lb/>que sia opilat, lahoras pausa en le trauc una canula per motz dias, e
<pb n="152"/>osta la quan le enfant voldra degerir. E ja accideys oppilacio del cul <lb/>per consolidacio de plagua o de apostema; adonc cove que aquela <lb/>consolidacio sia inscidida, e aprop sia curada am aquo que avem dit <lb/>de la curacio e del plom. </p>
				<p>De curacio de las fistulas que endeveno dejos. </p>
				<p>Las fistulas que endeveno en la partida dejos pus bassa so nodacio <lb/>e grossetut las quals endeveno prop del cul defora o en l’espazi de la <lb/>una partida. E es una fistula o motas. E cum aquela nodacio es <lb/>antiquada e corr de la humiditat aygosa blanca o poyridura subtil, e <lb/>alcunas veguadas so de aquestas fistulas alcunas penetrantz. E <lb/>aquelas penetrantz so conogudas per aquo que es eyssit de aquelas <lb/>per la egressio e per ventosetat; e alcunas vetz use le malaute de <lb/>egressio, e fort leu es eyssit de aquelas verm. E so de aquelas fistulas <lb/>alcunas veguadas en l’espazi penetrantz entro a la vesica, e entro al <lb/>meat de la vergua; e so de aquelas penetrantz entro la junctura de la <lb/>coyssa e entro al notz de la coeta. </p>
				<p>E aquo en que es conoguda fistula penetrant entro al cul e <lb/>no-penetrant, es que tu metas le tieu dit endic en le cul, e entrometas <lb/>tenta subtil de eram o de ferr en la fistula quan no y es turtuositat. <lb/>Mays si en aquela es turtuositat, lahoras entromet en aquela tenta <lb/>subtil de plom o de pels de caval entro que tu sentas la tenta o le pel <lb/>en le tieu dit. E si no sentas aquela de tot ni no procezeys del trauc <lb/>alcuna causa de egestio ni verm ni ventositat, ayssi cum havem dit, <lb/>lahoras sapias que es no-penetrant, e lahoras coyta te a la curacio. E <lb/>quan la fistula es penetrant entro a la vesica o entro al meat de la <lb/>vergua, lahoras la significacio de lu es eyssiment de urina de aquela e <lb/>prohibicio de lu ad aysso que·l loc am medicina sia consolidat. Mays <lb/>si es penetrant entro la junctura de la coyssa o entro al os e envencio <lb/>de dolor en le circuit, lahoras senhal de lu es que la tenta perve entro <lb/>aqui si en lu no es turtuositat entro al os, e envencio de dolor en le <lb/>circuit de la partida; e que de lu yeys poyredura tostemps; e que no <lb/>val en aquela medicacio, ni es consolidada am enguent. E en totas <lb/>aquelas fistulas penetrant no es curacio de tot, e la curacio de <lb/>aquelas es trebalh e vanetat dels folyls metges sobre·l qual so <lb/>fermatz. </p>
				<p>
					<pb n="153"/>Mays en aquela que no es penetrant e no antiqua, sanacio am ferr <lb/>es sperada segon que yeu a tu recomtare, e aquo que ja yeu e proat. E <lb/>es que le malaute jagua entre las tuas mas sobre le sieu dos e eleva las <lb/>cambas de lu entro sus, las coyssas sian enclinadas al ventre de lu, e <lb/>aprop entromet tenta de plom, o de eram si es en la fistula turtuositat, <lb/>entro que sapias le loc on perve la tenta. E si aquela sent le malaute <lb/>entorn le cuol, lahora cove que tu entrometas le tieu dit endic en le <lb/>cuol. E si sentas en le tieu dit la tenta ja per si meteyssa descuberta <lb/>penetrar, otra aquo que sentas entre le tieu dit e aquela siphac o <lb/>carn, lahoras sapias certanament que aquela es penetrant; e adonc <lb/>no trebalhes en aquela, quar no es en aquela sanacio, ayssi cum <lb/>havem dit. Mays empero diyssero alcus que es sana en alcus homes <lb/>tart. E de la medicacio per la qual es sperat juvament en lu es que tu <lb/>ignes cauteri subtil segon le ample de la fistula, ayssi cum es precedit, <lb/>e intrometas aquel ignit en la fistula entro que pervengua entorn le <lb/>cuol; e aprop itera aquel doas o tres vetz entro que sapias que ja son <lb/>adhustas totas aquelas carns ajustadas fistuladas que so semblantz a <lb/>cana de pluma de ausel. E aprop cura aquela am calguas envolopadas <lb/>en boder entro que en yescan totas aquelas carns que so adhustas, e <lb/>aprop cura aquela am medicinas la carn engendrantz e consolidantz, <lb/>e si es sanada, bo es; e sino, lahoras no es sana en degun temps per <lb/>autra curacio. </p>
				<p>E si la tenta intra, e no penetra entro·l tieu dit le qual es en le cul, <lb/>e entre aquel e la tenta que es velament spes de carn o de ciphac, e <lb/>vezes la fistula en aquo que siec la superficia de la codena, lahoras <lb/>secca la codena del comensament de la fistula, e tu ve seccan am la <lb/>tenta, e sia en la fistula entro que la seccio pervengua al loc en <lb/>le qual perve la extremitat de la tenta, e per la tenta es liberat e catz. <lb/>E aprop mundifiqua aquelas carns fistuladas las quals so asembladas a <lb/>canula de pena de ausel e no romangua de aquelas alcuna causa. <lb/>Mays si flux de sanc vezes que vengua entre tu e la tua opperacio <lb/>quan ensideysses aquelas carns, lahoras le milh que sia e del pus <lb/>leugier instrument es cauterizar am foc o am medicina acuta, quar <lb/>cauteri am foc ajusta bonas doas habitutz: so es adhustio de aquelas <lb/>carns ajustadas, e abscizio del sanc exseccacio de las humiditatz. E <lb/>aprop cura aquela am calguas envolopadas en boder o en caus trissat
<pb n="154"/>entro que·l loc geta brac, e aprop lahoras cura la plagua am enguentz <lb/>carn dura engendran e consolidan. E so medicinas en las quals so <lb/>stipticitat e exseccio; quan lahoras es restaurada ja es sanada e no <lb/>temes iteracio. </p>
				<p>Mays si la fistula ja perve entro al preon del cul e es elonguada <lb/>de lu superficia del cos, lahoras entromet le tieu dit en le cul e <lb/>inquireys am aquel. E donc si centes la tenta e entre tu e ela es <lb/>velament de ciphac o de carn, e es propda a la penetracio, lahora no <lb/>es operacio en lu sino segon via di fiducia e de speransa. La qual <lb/>causa es aministrar en lu una de tres manieyras: o que cauterize <lb/>aquela ayssi cum havem dit; o que secces aquela entro que consieguas <lb/>la conquavitat de lu per que sia a tu possible entrometre las qualcas e <lb/>la curacio propdana; e no procesiscas mot am seccio per so que no <lb/>inscidas le lacert contenent le cuol, e que accidisque sobre le malaute <lb/>eyssiment de la egistio ses voluntat; e aprop cura aquel am aquo que <lb/>havem dit quar fort leu sira sanat; o que elongues aquel velament e <lb/>mondes aquel pus que seccas aquel entro prop le cul, ayssi cum havem <lb/>dit, o am tenta o am autre instrument de aguda extremitat, e aprop <lb/>mondifique aquelas carns fistuladas las quals so en la seccio entro la <lb/>on podes am percrustacio; e aprop esforsa te a far la restauracio de <lb/>tota la plagua am seccio, e si le orrifici pus desus no es consolidat, e <lb/>romangua la fistula uberta en la partida del cul, e sira pus leugier <lb/>per le malaute. </p>
				<p>E alscunas veguadas la fistula es finida segon aquesta manieyra: <lb/>es quan tu entrometas la tenta en la fistula, e es en le latz del cul <lb/>entorn la superficia del cos am la codena e en le marge del cul, <lb/>lahoras pren tenta de perforada extremitat, que es ayssi cum agulha <lb/>de preparantz les coers segon aquesta forma: </p>
				<p>e entromet en aquela fiel envolopat de .v. fiels o entorn aquels; e <lb/>aprop entromet tenta am fiel en la fistula entro que consiegua la <lb/>conquavitat de lu. Mays si es penetrant en le marge del cul prop <lb/>dedintz, lahoras tu extratz le fiel de aquel trauc ayssi que tu <lb/>intrometas le tieu dit en le cul; e extraguas la extremitat del fiel e <lb/>ajustes las duas extremitatz essemps, e estrenh cascuna, e leyssa aquo
<pb n="155"/>per un dia o per dos, e quan mays inscideys le fiel en la carn, estrenh <lb/>be aquel entro que aquelas carns sian inscididas las quals so entre <lb/>doas extremitatz del fiel e que cajan. E aprop cura la plagua entro <lb/>que sia consolidada e sanada. Mays si le orrifici de la fistula no es <lb/>penetrant, lahoras fay aquel penetrar, en qualque manieyre sia a tu <lb/>preparat, sino que sia mot en le preon, quar no es a tu que fassas <lb/>aquo per que no inscidas le lacert; e aprop fay am aquela entro que sia <lb/>sanada. </p>
				<p>La forma de spatum spinos am lo qual es fenduda la fistula: <lb/>la curvitat del qual es mot aguda e l’autra partida es <lb/>no-aguda, per so que no inscidas aquo que no es necessari, <lb/>ayssi cum vezes. </p>
				<p>De sutura de emorroydas en las quals corra sanc en <lb/>la inscizio de aquelas. </p>
				<p>Emorroydas so segon dos manieyras, quar o so entre le cul <lb/>semblantz aysi que es de carbos, o quays aquelas sian cum a gras de <lb/>rasim. E de aquelas so petitas e grans, e que le sanc corr de aquelas <lb/>tostemps e es una, e so motas, e so fora·l cul, e en las extremitatz de <lb/>lu. Mays empero aquelas que so foro le cul so segon las mes de pauca <lb/>humiditat, de las quals corr aygua citrina o un petit de sanc am cos <lb/>continuabla, e so segon la color del cos. </p>
				<p>E la curacio de aquela que es dedintz le cuol es que comandes al <lb/>malaute que se assela e que se exprema entro que le cuol yesca e las <lb/>emoroydas apparescan a tu. Adonc tu te coyte e suspen am uncis o <lb/>que tenguas aquelas am la tua ungla, e aprop incideys aquelas deves las <lb/>suas razitz. Mays si les uncis no so tengutz en aquelas per la <lb/>humiditat de lor e mollificacio de aquelas, lahoras pren aquelas am <lb/>drap aspre o am coto o am flassada de lana, e extratz aquelas am les <lb/>tieus ditz, e aprop inscideys aquelas e polveriza sobre lor alcunas <lb/>polveras caudas aprop la inscizio, per que sian ad aquelas en loc de
<pb n="156"/>cauteri; o cauteriza aquelas segon que es precedit en le capitol de <lb/>cauterizar. E aprop cura aquelas am l’autra curacio entro que <lb/>sian sanadas. E si le cul no obezeys a egressio, lahoras cristerisa le <lb/>malaute am cristeri en le qual sia mordicacio petita, e sia lavat am <lb/>aquel aquo que es en le cuol e que obezesca a egressio leugierament <lb/>quan le malaute s’esprem. </p>
				<p>Mays si las emorroydas so defora le cul, lahoras la causa de lor es <lb/>leugiera, e es que tu prenguas aquelas am la tua ungla, o que prenguas <lb/>aquelas am unci, e inscidas aquelas, e aprop cura aquelas am aquo <lb/>que havem dit entro que sian sanadas. </p>
				<p>E aquel que avoreys inscizio, cove que aministres sutura de lor <lb/>segon aquesta manieyra: pren fiel envolopat e entromet aquel en <lb/>agulha e aprop extratz las emorroydas a las partidas dessus, e fay <lb/>aquel penetrar am la agulha en la razit del autra part, e <lb/>envolveys las doas extramitatz del fiel en la partida pus dejos de la <lb/>agulha, e so latitudinalment; e estrenh la emorroyda am strectura <lb/>fort, e aprop noza le fiel e extratz la agulha. E fay aquo a totas, e <lb/>layssa de aquelas una e no la cozes, per so que la superfluitat del sanc <lb/>corra de aquela. E aprop pausa sobre le cul drap enfus en oli rozat o <lb/>en cerot; e pausa aquel sobre·l cuol e comanda al malaute que·s <lb/>repause. E aprop layssa aquela entro que caja; e quan es casuda, cura <lb/>aquelas am enguentz o am autra curacio entro que sia sanat. </p>
				<p>De curacio de fistulas. </p>
				<p>Motas veguadas accideys per exseccacio de fenda o per costriccio <lb/>de natura. E cum so antiquadas e no val en aquela medicina, lahoras <lb/>cove que tu razas aquelas am la puncta de spatum o am la tua ungla <lb/>entro que sian faytas humidas e sia hostada de aquelas la escorsa pus <lb/>desus, la qual prohibeys aquelas de consolidacio; e aprop cura aquelas <lb/>entro que sian consolidadas. Lahoras tu osta aquelas am razio <lb/>pus vehement que la primieyra entro que mot sancno e sian <lb/>excoriadas; e aprop cura aquelas entro que sian sanadas. </p>
				<p>De curacio de almesamir, so es clau. </p>
				<p>Sapias que alamermar, so es clau, e no es si no notz redon segon <lb/>la color del cors semblant a cap de claviel, e es fayt en tot le cors e
<pb n="157"/>majorment en las partidas dejos les pes e als ditz, e endeve per aquels <lb/>dolor deves le anament. E adonc cove que sia inscidit aquo que es en <lb/>le circuit del clau, e sia tengut am les forfexs o am unci, e sia eradicat <lb/>de la sua razit; e aprop cura aquel. E si vols, cauteriza le segont que es <lb/>precedit en le sieu capitol. </p>
				<p>Mays de veruca es eminencia petita aspre fistulada redonda sobre <lb/>la superficia del cos, e motas veguadas veno en las mas dels enfantz. <lb/>E curacio de lu es que estendas e inscidas aquela, o que estrenhas <lb/>aquela am fiel o am pel entro que caja. E si vols, cauteriza aquo, segon <lb/>que havem dit, am foc o am medicina acuta. E ja so eradicadas <lb/>enversas e no-enversas am le instrument le qual yeu diyre. </p>
				<p>Mays formica es eminencia petita feutrada o fistulada grossa <lb/>sobre la superficia del cos anant mot en le preon, e quan le freg <lb/>atroba aquela es centit en lu semblant de mordificacio de formigua, e <lb/>es fayta entorn le cos. E curacio de lu es que prenguas una canula de <lb/>pena de auca o de pena de voltor, e sia fort, e pausa aquela sobre la <lb/>formigua entro que la contengua le cercle de la canula de las partidas <lb/>de lu; e aprop revolveys la tua ma am la canula entro que inscidas <lb/>aquo que es en le circuit de la formigua, e pauses aquela en le preon <lb/>de la carn, e que eradiques la formigua de la sua razit. E si vols, fay <lb/>aquo am canula de eram o de ferr segon aquesta forma: </p>
				<p>Sia la partida desus de la canulha trahent a subtilitat, sorda (so es <lb/>no-perforada), envolopada per so que sobre le dit la aprencio de lu <lb/>sia ablaviada e la revolucio de aquela. E si vols cauteriza la formiga segon <lb/>que es denant dit en la cauterizacio de atheyl en le capitol de cauteri. </p>
				<p>De forma dels instrumentz que so aministratz a <lb/>dar cristeri. </p>
				<p>Alcunas veguadas es fayt cristeri de argent o de lato o de eram <lb/>fondut o malleat; e alcunas veguadas es fayt de aquels instrumentz
<pb n="158"/>petit e gran segon aquels als quals so aministratz, quar aquel que es <lb/>aministrat en la curacio dels petitz enfants sia petit; e de aquel <lb/>dels quals los culs son freuls o doloyrozes, les cristeris de aquels sian <lb/>petitz. </p>
				<p>La forma de cristeri gran e pauc: </p>
				<p>Le cap de la canula de lu desus en le qual es liada la borsa sia ampla <lb/>segon aquesta manieyra; e sia a lu distinacio la on la borsa es liada <lb/>ayssi cum vezes. E la extremitat de lu pus dejus, la qual es entromesa <lb/>en le cul, sia sorda (so es no-uberta) mot leon, atrasent a subtilita; e <lb/>en la un del latz de lu sian dos traucs, e en l’autre costat un trauc, e <lb/>sia la amplesa del trauc segon la groseza dels rays e pus gros un petit. <lb/>E sia la borsa en la qual sian pausadas las medicinas de vesica de <lb/>bestia o de pel de ovelha, e la razit de lu sia un palm. E sia perforada <lb/>per motz traucs ayssi cum es revolvuda; e si l’espazi le qual es entre <lb/>les traucs la grossetut del dit. E aprop entromet en aquels traucs fiel <lb/>fort de fiel cru le qual sia de detz fiels, o enviro aquels; e ajusta am <lb/>aquel la borsa; e quan es pausada en lu la borsa, sia streyt en le cap <lb/>del cristeri entre dos distingentz am fort costriccio, e aprop cristeriza <lb/>am aquel quascun trauc: <lb/>Mays la qualitat de cristerizar am <lb/>aquel es que tu omples la borsa de la <lb/>medicina, que sia escalfada segon la <lb/>quantitat de la tolleransa del <lb/>malaute; e guarda te que no sia trop cauda <lb/>ni trop freja. E aprop le malaute sia <lb/>resupinat sobre le sieu dos, e eleva <lb/>las suas cambas en sus e pausa dejos <lb/>lu un cuer sobre le qual ja so les <lb/>homes o un lansol; e aprop unta la <lb/>extramitat del cauteri am oli o am <lb/>album de huou o am mucellage de <lb/>fenugrec o de semblantz; e aprop entromet aquel en le cul am
<pb n="159"/>facilitat, e aprop le ministre prengua la borsa e exprema aquel am <lb/>doas mas e essemps am vehemencia entro que sia evacuat en le <lb/>budelh tot aquo que es en le cristeri; e aprop extra le cristeri e le <lb/>malaute leva las suas cambas a la paret. E si la medicina forsa aquel a <lb/>eyssiment, tengua le tant quant poyra; e si dorm am aquel per tota <lb/>una nueyt, es mays derier en juvament. Mays si tu cristerizas aquel <lb/>en las malautias de solucio de ventre e l’eyssiment de lu le coyta, <lb/>lahoras tu itera le cauteri entro que sia sanat. E si en le cul so <lb/>emorroydas o apostemas ledens, lahoras sia le cristeri mot subtil e <lb/>leon, dels cristeris am les quals les enfantz so criterisatz. </p>
				<p>De curacio de las plaguas. </p>
				<p>Yeu ja e dit en la divisio de la curacio de las plaguas aquo que <lb/>convenia al libre, e yeu dic assi la curacio de aquelas am ma e am <lb/>medicinas segon le conpliment. Donc dic que las plaguas son <lb/>diversificadas segon aquo en que son faytas las plaguas e segon le loc <lb/>sobre le qual cazo las plaquas. E las causas per que motas vetz son <lb/>faytas las plaguas so ayssi cum getament de peyra, o inscisio d’espaza <lb/>o de cotel, o percussio am lansa, o am fustz, o am sageta, o semblantz <lb/>ad aquels de motas causas. Mays las plaguas que so en les locz del cos <lb/>so ayssi cum plagua la qual catz sobre le cap, o·l col, o·l pietz, o·l <lb/>ventre, o·l fitge, e semblantz ad aquels dels membres. </p>
				<p>E yeu so recomtant la curacio de alcunas plaguas per que pauses <lb/>aquela ratiocinacio e regla sobre las autras plaguas. E yeu comensare <lb/>de las plaguas del cap simplas, quar la rememoracio de las compostas <lb/>vindra al comensament del tertz capitol. Donc dic que quan <lb/>accideys en le cap plagua simpla e no es fractura, lahoras considera: si <lb/>es per getament de peyra o de semblant, e ja ha trinquada la codena <lb/>tant solament e es gran plagla e temes sobre aquel malaute <lb/>havinement de apostema caut, lahoras tu te coyta e fleubotoma la cephalica <lb/>tantost, e no tardas aquo; e extrats ad aquel del sanc segon la
<pb n="160"/>quantitat de la vertut de lu si no mes alcuna causa prohibent de <lb/>fleubotomia, majorment si·l sanc que es eyssit de la plagua es pauc. <lb/>E sia la flaubotomia del contrari de la partida plaguada; e guardase <lb/>le malaute de replecio e de vi e de viandas grossas. Mays si de la <lb/>minuicio prohibeys alcuna causa, lahoras sia aminorat de la vianda e <lb/>no apropinque a carn ni a vi. E pausa sobre la plagua, si a lu accideys <lb/>apostema caut, coto enfus en oli rozat solet o en vi en le qual es <lb/>stipticat. Mays si est segur de apostema caut, lahoras pausa sobre la <lb/>plagua, si es recent am le sieu sanc e le ayre no ha mudat aquela la <lb/>polvera la qual yeu recomtare aprop petit. E si le ayre ja ha mudada <lb/>aquela, lahoras pausa sobre alscus enguentz entro que sia sanada. </p>
				<p>Mays si la plagua es gran o es per inscizio d’espaza e de <lb/>semblantz, e no so ajustadas las labias de lu per puvils, lahoras ajusta <lb/>aquelas am sutura segon que yeu recomtare de la sutura de lor. Mays <lb/>si la plagua ja es discuberta del os e pen, e no es retencio de lu sino <lb/>un petit suspensori, lahoras inscideys aquela e aprop cura la plagua <lb/>am medicinas e restaura la carn aprop en loc de codena, e comanda al <lb/>malaute que sia pescut de viandas en las quals es groceza: caps e <lb/>formen coyt e semblantz a lor, entro que sia compost. E si atrobas en <lb/>la codena putrefaccio e no adhereys al os, lahoras tu inscideys tot <lb/>aquo poyrit e geta aquo, e aprop cura aquo. </p>
				<p>Mays si en aquestas plaguas es arteria o vena de la qual fluxs de <lb/>sanc pot evenir, e no es abscindida per medicinas, lahoras tu inquier <lb/>sobre la arteria, e si atrobas aquela no-inscidida, lahoras tu inscideys <lb/>aquela am spatum, o lia aquela; e si necessitat te provoca que aquo <lb/>que havem dit no comfereys, lahoras tu cauteriza entro que·l sanc <lb/>sia abscidit. E si aquestas plaguas son simplas e petitas, lahoras la <lb/>causa de lor es leugiere; enayssi que tu polverizas sobre aquelas <lb/>aquesta polvera, quar consolidada aquela denant que l’ayre mude <lb/>aquelas. E la manieyra de la polvera es aquesta: recipe oli de enses <lb/>partida una, de sanc de drago partida doas, de caus no-extincta <lb/>partidas tres; sia tot mot trissat e crivellat, e de lu sia la plagua <lb/>omplida, e sia constrengida per bona constriccio entro que be sobre <lb/>aquela aderesca, e sia coagulada am le sanc. E aprop strengeys <lb/>aquela desus am pulvils e leyssa aquela, e no la deslias mentre esta <lb/>ayssi que no es apostemada, quar no es eredicada de lu la medicina <lb/>entro que sia sanada. E alcuna vetz fa aquo sola cautz, quan no es a <lb/>tu en present enses e sanc de drago. E ja fa aquesta meteyssa
<pb n="161"/>operacio en las grans plaguas quan conveneys que sia pausada sobre <lb/>aquelas e sian streytas, e so plaguas recentz am le lor sanc, las quals le <lb/>ayre no ha alteradas. E si le ayre las ha alteradas, e majorment quan <lb/>es en temps d’estiu, lahoras no es entencio a la posicio de aquesta <lb/>polvera, mays adonc cura aquelas am aquo que havem dit, enayssi <lb/>que tu pauses sobre aquelas alcus enguents degistius, o que pauses <lb/>sobre aquelas pols de la farina del ordi am aygua e mel entro que <lb/>getan poyredura; e aprop cura aquelas am l’autra curacio entro que <lb/>sian sanadas. Mays si accideys am la plagua fractura en os, e es <lb/>petita, lahoras tu extratz aquo am gesti. E yeu diyre la cura de las <lb/>fracturas del cap en aquo que es envenidor. </p>
				<p>De las plaguas del col. </p>
				<p>Mays si la plagua accideys en le col, lahoras no es en lu <lb/>differencia en medicacio, e entre la plagua del cap quan es simpla. <lb/>Mays si ja le nervi del col es inscis o arteria, lahoras si es nervi, no es <lb/>en lu engen sino que sia evitada curacio de lu am aquo que fa <lb/>vehement stipticitat, ayssi cum ziniar e zegi que es vetriol e <lb/>semblantz a lor quar nozo als nervis e contrazo aquel. E no <lb/>pauses sobre la plagua alcuna causa de tot freja, quar la sustancia dels <lb/>nervis es freja e la continuacio de lu es am le cervel, le qual es le pus <lb/>aut de totz les membres. E si’ aquo am que es curat de medicinas <lb/>leugieras, ayssi cum es caus lavada am aygua dousa, alcuna veguada <lb/>enfusa en oli rozat o no-rozat, e thucia quan es lavada am aygua <lb/>dousa e las autras peyras minarantz segon aquesta manieyra, e <lb/>enguentz humitz. </p>
				<p>Mays si la plagua es gran, lahoras aministra sutura, o coarta las <lb/>labias de lu, e aprop cura aquela am pulvils entro que sia sanada. </p>
				<p>Mays si a la plagua es profunditat o accideys en lu a la pus bassa <lb/>partida poyredura, lahoras perfora aquela en le loc mays depremegut. </p>
				<p>Mays si en la plagua ja es inscisa arteria e es conseguit flux de <lb/>sanc, lahoras separa o secca aquela, o lia aquela, o cauteriza aquela si <lb/>necessitat te provoca ad aquo. </p>
				<p>Mays si ja ha insciditz les spondils del golayro o tot, e so salvadas <lb/>las venas del col, lahoras tu ajusta las labias de la codena am sutura <lb/>sobre la cana del golayro e no toques aquel; abantz egala aquel e <lb/>reduzeys aquel sobre la sua figura natural, e aprop strenh aquel am <lb/>strectura decent, e leyssa aquela per alcus jorns; e aprop cura aquel
<pb n="162"/>am enguentz en les quals es stipticitat e excitacio entro que sia sanat. <lb/>Mays si la plagua ja en le os a fayta enprecio, lahoras percuireys <lb/>aquela, e lahoras si en lu ha fragmentz de hos, extratz totz aquels <lb/>que podes de lor; e aquo que a tu no es apparelhat, leyssa aquo entro <lb/>que la plagua se poyrisca, e sia separat e la egrecio de lu sia alleujada. <lb/>E si la plagua es recent lahoras polveriza sobre aquela polvera <lb/>la qual t’e recomtada. Mays si en la plagua es fayta fistula, lahoras <lb/>cura aquela am aquo del qual la rememoracio vindra aprop en le sieu <lb/>capitol. </p>
				<p>De las plaguas del col o de semblantz quan fayta entre las spallas e es <lb/>fayta am spaza o am cotel o am lansa o am semblantz. </p>
				<p>Si es percussio de lansa o de cotel, e vezes de lu la profunditat, <lb/>lahoras considera mays si de la plagua yeys ventositat quan le <lb/>malaute elena; lahoras sapias que la plagua es mortal. E si en lu no es <lb/>profunditat e la plagua es recent am le sieu sanc, lahoras tu pauses <lb/>en lu de la primieyra horo polvera, e no strenhas aquel per que no sia <lb/>le sanc retengut en la profunditat de lu e que retorne al cor e que <lb/>aucigua le malaute, mays pausa en lu enguent atractiu, e deslia aquela <lb/>doas veguadas le dia. E si l’enguent no es a tu present, lahoras tu <lb/>pausa en le orrifici de la plagua coto viel per que sucque aquo que <lb/>yeys de las humiditatz; e fay que le malaute dorma sobre la <lb/>plagua per que corra aquo que es en lu ajustat. Mays si ja de la plagua <lb/>son passatz tres dias o mays e no accideys al malaute spasme ni <lb/>tremor de cor mal ni strictura de ale, e vezes las autras dispozicios <lb/>bonas de lu, lahoras sapias que plagua es salva; e adonc cura aquela <lb/>am calguas e am l’autra curacio entro que sia sanada. Mays si la <lb/>sanacio de lu es excusada, e ja tot temps es uberta, lahoras sapias que <lb/>ja es fayta fistula; cura donc aquela per le sieu capitol. </p>
				<p>E si la plagua es per inscisio de spaza o de cotel, e es simpla en la <lb/>superficia del pietz o del dos, lahoras cura aquela am aquo que es <lb/>precedit de sutura, si es gran, o am polvera, si es petita. </p>
				<p>Mays si ja ha fayta enprecio en le os, e so ja de lu inscizas pessas, <lb/>lahoras tu torqua la plagua e coyta ad extrayre aquelas pessas, si so <lb/>separadas. Mays si no so separadas, lahoras leyssa las entro que se <lb/>poyresca la plagua, que la extraccio de lor es alleujada. E de las autras
<pb n="163"/>plaguas accidentz en les autres membres le juvament en curacio es le <lb/>juvament de aquo que havem dit. </p>
				<p>De las plaguas del ventre. </p>
				<p>L’indisposicio la qual accideys en le ventre es o gran, o pauc, <lb/>o migiera. De la gran alcunas veguadas yeys le budel o nervi del <lb/>budel, per que es fayta intromissio de lor e la sutura de lor esser pus <lb/>vehement e pus subtil. E disrupcio petita es fayta dificil per autra <lb/>manieyra, e siec se que la reduccio de lor es pus dificil, si no te coytes <lb/>de la intromissio de lor al sieu loc tantost, quar se ubre e es engrossat <lb/>per que le intrament de lu es fayt difficil. E donc la milhor disrupcio <lb/>es migiera, quar en aquela no es dificil la reduccio del budel, ayssi cum <lb/>es dificil en las doas specias denant ditas. </p>
				<p>E sapias que sutura del ventre es segon quatre manieyras, mays <lb/>doas suturas son comunas que conveneysso en suturas de las autras <lb/>plaguas del cors. E duas autras suturas proprias comunican a las <lb/>autras plaguas, mays empero so mays proprias en la sutura del <lb/>ventre. E yeu recomti a tu quascuna am exposicio e declaracio. <lb/>Donc dic que quan la plagua es petita e es eyssit alcuna causa del <lb/>budel per aquela, e es fayt dificil a reduzir aquel, lahoras aquo es en <lb/>una de doas manieyras: o per parvitat de la disrupcio ayssi cum <lb/>havem dit, o quan al budel es venguda inflacio per la frigiditat <lb/>de l’ayre. E donc quan aquo es ayssi, lahora cove que tu scalfes aquel <lb/>enayssi que tu submerges una sponga ho drap humit en aygua <lb/>tebeza sola, o que coguas en aygua squinant, e cyperum, e spic, e <lb/>embroques am aquela le budel entro que la imflacio sia resolvuda. E <lb/>alcunas veguadas fa aquo vi en le qual ha stipticitat, e es milhor que la <lb/>aygua sola en resolucio de la imflacio. E donc cum tu vezes la <lb/>imflacio esser resolvuda, lahoras tu humecta le budel am aygua en <lb/>la qual es coyta altea e malvas, quar per aquo es alleujat le intrament <lb/>de lu am pauca causa. </p>
				<p>Mays si es escusat le intrament de lu aprop aquesta curacio, <lb/>lahoras scindeys la disrupcio un petit am strument am le qual so
<pb n="164"/>inscididas emorroydas. E la curacio primieyra es milhor, quan es <lb/>propriada que no es seccio, e no sia occupacio a seccar aprop <lb/>necessitat e defaliment. Del instrument, sec se la forma de lu: </p>
				<p>La una partida de lu torta aguda, e l’autra partida no-acuta, e la <lb/>extremitat subtil, e no sia am la subtilitat de spatum, abantz sia <lb/>obtusa un pauc. </p>
				<p>E donc cum la plagua es amplificada e yeys fora le budel, lahoras <lb/>cove que la sua reduccio sia segon la forma de lu natural, en le sieu <lb/>loc propri, si es possible sobre aquo, quar milhor es. Mays quan la <lb/>disrupcio es ampla, e es en la partida pu bassa del ventre, lahoras <lb/>cove que tu fassas jazer le malaute sobre le sieu dos, e pausa las suas <lb/>cambas pus autas que·l sieu cap; e si es en la partida pus desus del <lb/>ventre, lahoras tu pause le cap de lu e·l pietz pus autz que las partidas <lb/>dejos. E semblantment si la disrupcio es en una de las doas partz del <lb/>ventre, lahoras pausa la tua entencio e la tua consideracio tostemps <lb/>en aysso per que la partida en la qual es la plagua sia pus auta que <lb/>l’autra. E ayssi cove que tu aministres aquo en las plaguas grans e en <lb/>las plaguas migieras. E en las plaguas petitas, pausa aquo que es a tu <lb/>preparat, e aprop fay que·l ministre sia entre las tuas mas pyatados, <lb/>le qual tengua la disrupcio tota am la sua ma e ajusta las labias de lu, e <lb/>aprop descuebre de aquela ad aquel que siec la sutura alcuna causa <lb/>aprop autra. </p>
				<p>E aquesta es la manieyra de sutura comuna: una que prenguas la <lb/>agula, o comte de agula segon la cantitat de la amplitut de la plagua; e <lb/>aprop layssa de la extremitat de la disrupcio del dit anular, e strenh <lb/>la agula una, otre que tu no metas fiel en las doas extremitatz de la <lb/>codena, am doas extremitatz del ciphac que es dejos la codena de las <lb/>partidas dedintz, entro que fassas aquela penetrar de aquela partida; <lb/>e tu ja has agreguadas doas extremitatz de la codena e doas <lb/>extremitatz del ciphac, e so faytas quatre ordes. E aprop strenh am <lb/>fiel doble en le circuit de la agula, e alcunas veguadas de doas partz
<pb n="165"/>ensemps, e aprop agregua las doas labias e la plagua per agreguacio <lb/>decent; e aprop layssa la grossitut del dit e fiqua una autra agulha en <lb/>aquela, e aprop lia aquela am fiel ayssi cum fiest am la primieyra <lb/>agulha; e no cesses far aquo si es necessitat am las agulhas entro que <lb/>ajas complida tota la contriccio de la plagua. E sian las agulhas <lb/>migieras entre groceza e subtilitat, quar las agulhas subtils mot <lb/>leugierament insciden la carn; e las grossas so de dificil intrament en <lb/>la codena, e donc per aquo cove que sian migieras en subtilitat e <lb/>grosseza. E no cove que la agulha sia ficada en doas extremitatz de la <lb/>codena propdana mot, per so que la carn no sia inscidida <lb/>leugierament e que la plagua se huebra devant la sua consolidacio. E no sian <lb/>prolonguadas de sutura per que la plagua no sia prohibida de <lb/>consolidacio. E aprop inscideys las extremitatz de las agulhas per so <lb/>que no ledescan le malaute deves le sieu dormier; e pausaras sobre la <lb/>sutura pulvils expanduts de tota partida, les quals tenguan las <lb/>extremitatz de las agulhas; e layssa aquelas entro que sapias que la <lb/>plagua ja es consolidada. E aquestas specias de sutura am agulhas en <lb/>cal manieyra es pus convenient en las plaguas petitas, quar habasta <lb/>en la sutura de lor una agulha o doas o entorn aquelas. </p>
				<p>Mays la segonda sutura es cominal: e es que tu aministres am <lb/>sutura las quatre extremitatz, . . . . de la codena e doas extremitatz <lb/>del ciphac, en una veguada, am agulha en la qual sia fiel envolopat <lb/>engual en subtilitat e grosseza. E aprop quan am la agulha auras <lb/>penetrat aquestas quatre extremitatz, reduzeys la agulha de aquela <lb/>meteyssa partida de la qual comensest, per so que le fiel retrayt caja de <lb/>la pus subirana partida a la plagua, per so que la sutura sia segon <lb/>sutura de drap am la qual les draps so strengutz. E pausa entre <lb/>quascuna sutura la quantitat del gros del dit mendre. E aquesta <lb/>sutura sabo les homes. E am tal sutura yeu cozegui la plagua <lb/>la qual era accidida a un home en le sieu ventre le qual era stat plaguat <lb/>am un cotel, e era la disrrumpcio de la plagua major de un palm, e era <lb/>eyssit dels budels entorn dos palms del budel del mieg loc e era la <lb/>disrupcio en le mieg del membre; e adonc yeu reduzegui aquel <lb/>depus que le budel havia stat foro la plagua per .xxiiii. horas. E la <lb/>plagua fo consolidada en le spazi de .xv. dias o entorn, e curegui
<pb n="166"/>aquel e es sanat; e aprop aquo visquec per motz ans, e es conversat en <lb/>las suas disposicios. E les autres metges havian jutgat que no fora <lb/>sanat; e per miracle foc, quar yeu no curegui aquel am enguent, quar <lb/>era en loc en le qual enguent no era atrobat ni deguna medicina, mays <lb/>pausegui sobre la plagua coto viel dos veguadas lo dia e ablucio <lb/>assiduo am aygua de mel entro que foc sanat. </p>
				<p>Mays yeu diyre dos specias de sutura proprias segon narracio de <lb/>Paraula. E es que tu comenses am sutura de la codena, e <lb/>entrometas agulha de la partida deforo a la partida dedintz. E donc <lb/>cum la agulha penetra en la codena e en aquel meteys lacertz segon <lb/>rectetut e en longetut de tot le cos, e layssa la extremita del ciphac en <lb/>le qual has entromesa la agulha; e fay penetrar en la autra <lb/>extremitat la agulha de la partida dedintz a la partida deforo en l’autra <lb/>extremitat del mihat. E don cum tu auras fayta aquela penetrar, <lb/>lahoras tu fay aquela penetrar autra veguada en aquela meteyssa <lb/>extremitat del mihat de la partida deforo a la partida dedintz; e <lb/>leyssa la extramitat del ciphac que es en aquest latz, e fay penetrar la <lb/>agulha en l’autra extremitat de la partida dedintz a la partida deforo. <lb/>E fay penetrar am aquela la tua penetracio am la qual fas aquela <lb/>penetrar en le ciphac en la extremitat del mirat la qual es en la partida <lb/>de lu entro que tot aquel penetre. E aprop comensa de aquest meteys <lb/>costat e cus aquel am la extremitat que es del ciphac en l’autra latz, e <lb/>extratz la agulha de la codena la qual penetrec, e aprop redutz aquela <lb/>en aquela codena e cos la extremitat del ciphac que es en l’autra <lb/>costat am aquesta extramitat del mirat; e extratz aquela de la codena <lb/>la qual es de part de lu. E fay aquo una veguada e autra, e fay aquo <lb/>una veguada aprop autre veguada entro que tu cozes tot aquo que es <lb/>deforo segon aquel eysemple. E la suma de aquesta manieyra de <lb/>sutura es que tu cozes am sutura de pellicies am la qual cozo las pels, <lb/>enayssi que tu cozes le ciphac una veguada de la part de la extremitat <lb/>de la codena, e que leysses aquela autra veguada entro que la ajas <lb/>complida. </p>
				<p>Mays la segonda specia de sutura propria la qual dieys eyssament <lb/>@Gualia, e aquest es de sermo de lu e per lu recomtat, es que tu cozas <lb/>aquela segon semilitut am la qual alcus medicantz cozo aquela, <lb/>enayssi que agreguan tota partida a la sua compar partida a lu <lb/>convenient per natura; e aplican la extremitat de autre de lu e la
<pb n="167"/>extremitat del mirat al autra extremitat de lu, e aquo es fayt segon <lb/>que yeu a tu recomti. Cove que tu fiques la agulha en la extremitat <lb/>del mirat a tu propdana de la partida deforo, e fassas aquela penetrar <lb/>a la partida dedintz en aquel sol, e leysses dos extremitatz del ciphac; <lb/>e aprop revolveys la agulha e fay aquela penetrar de foro a la dedintz <lb/>en dos extremitatz del ciphac. E aprop revolveys aquelas cascunas, e <lb/>fay penetrar quascunas de la partida dededintz entro a la partida deforo <lb/>en dos extremitatz del mirat autras que so en le latz contrari. E <lb/>aquesta manieyra de sutura es milhor de la sutura comuna leugiera, e <lb/>es sutura de la qual precedic rememoracio. Aquest es le sermo de <lb/>@Gualia</p>
				<p>E mays le diyssero alcus, sutura del ventre es rectificada am dos <lb/>agulhas, so es que tu entrometas en aquestas a quascunas un fiel, e <lb/>comensa am intromiccio de agulha de aquo que es deves tu, e fay <lb/>aquela penetrar entro al autra latz segon sutura de aquels les quals <lb/>cozo les cuers engualment. </p>
				<p>E sapias que quan disrupcio es en le mieg loc del ventre, lahoras <lb/>la sutura de lu es pus difficil que dels autres locs del ventre. Mays le <lb/>juguament de medicacio de plagua es jutgament de las autras <lb/>plaguas. La qual causa es quar quan tu consieguas la plagua recent <lb/>am le sieu sanc denant que l’ayre altera aquela, e reduses le budel e <lb/>cozes aquela e aptas aquela decentment, lahoras pausa sobre aquela <lb/>polvera encarnativa. E si le ayre ja ha alterada la plagua, lahoras <lb/>pausa sobre aquela alcus enguentz les quals so a tu presens entro que <lb/>fassan peyra dura e cajan les fiels, e sian consolidatz ciphac e mirat; <lb/>e aprop cura aquela ayssi cum es la curacio de las autras plaguas entro <lb/>que sia sanat. Mays si a tu no so presens las medicinas, lahoras pausa <lb/>sobre aquela tantost, pus que comensa a getar brac, coto viel, e <lb/>permuta aquel dos veguadas le dia, ayssi cum a tu e ensenhat, entro <lb/>que sia sanat, quar tu no indigeysses de autra medicacio en motas <lb/>disposicios quan las plaguas so simplas. </p>
				<p>Mays si tu temes que la plagua comunique en lesio als membres <lb/>principals, lahoras cove que tu submergas lana leon en oli de <lb/>trempada qualiditat, o en oli rozat, e pausa aquela en le circuit dels <lb/>locs que so entre les angonas e dejos las aysselas. E si sent dolor o <lb/>putrefaccio en les sieus budels, quar motas veguadas aquo s’endeve, <lb/>lahoras cristeriza aquel am vi stiptic negre tebe, e majorment si la <lb/>poyredura es pervenguda en le budel e es fayta exitura penetrant
<pb n="168"/>entro la conquavitat de lu. E sapias que aquela que es del budel gros <lb/>es de pus leugiera sanacio que aquela que es en les budels subtils. E <lb/>es de dificil sanacio quar le budel le qual es apelat “gegunu” no recep <lb/>sanacio de plagua que caja en lu de tot; e aquo es per la gran multitut <lb/>de venas que so en lu e per la magnitut de lu que so en aquelas, e per <lb/>subtilitat del cos de aquel, e per propinquitat de aquel a natura de <lb/>nervis. Mays si aquo que procezeys de la plagua es la tela, e <lb/>conseguas aquela recent, redutz aquela segon la tua rectetut am <lb/>la qual reduzes les budels engualment. Mays si es passat a lu spazi e <lb/>ja es feyt vert o negre, lahoras que tu strenguas aquela am fiel <lb/>sobre le loc que es denigrat de lu, per so que vengua fluxs de sanc, <lb/>quar en la tela so venas e arterias. E aprop inscideys aquo que es otra <lb/>aquel liament, e pausa dos extremitatz del fiel pendentz de la partida <lb/>dejos de la plagua foro lu, per que sobre tu sia alleujada la atraccio <lb/>de lu deves le cazement de la tela e emissio del brac de la plagua. </p>
				<p>Rememoracio de las plaguas quan accideysso en le budel. </p>
				<p>Quan accideys disrupcio en le budel e es petita, lahoras es <lb/>possibla que sia resteurada en alcus homes, per aysso quar yeu vi <lb/>aquel le qual era stat plaguat en le sieu ventre am percussio de lansa <lb/>et era la plagua de la part dreyta del stomac, e la plagua era antiquada <lb/>e fayta fistula, e eyssic de lu gestio e ventositat. Adonc yeu pansegui <lb/>la curacio de lu ja sia que no era confizat en la sanacio de lu, mays <lb/>cessegui subtiliar aquel entro que foc sanat e le loc es consolidat. E <lb/>yeu pus que vi le loc ja consolidat, timegui sobre le malaute que <lb/>endevengues sobre lu accident de mal en le sieu ventre; e no <lb/>endevenc alcu per aquo mal accident e romas en las suas milhos <lb/>disposicios mangant e bevent, e aprop entrec en banh e es exercitat <lb/>en sos ditz. </p>
				<p>E ja diysero alcus experimentados que quan endeve plagua en le <lb/>budel, e es petita, lahoras cove que sia liada segon aquesta manieyra: <lb/>e es que tu prenguas fromiguas de grans caps; e aprop ajusta las doas <lb/>labias de la plagua e pausa una fromigua de aquelas que aja la boca <lb/>uberta sobre las doas labias de la plagua; donc quan pren sobre <lb/>aquelas e strenh la sua boca, abscindeys le cap de lu, quar adhereys e <lb/>no es dissolvut. E aprop pausa autra formigua prop la primieyra, e no <lb/>cesses aquo a far am formiguas una aprop autra segon la quantitat de
<pb n="169"/>tota la plagua. E aprop reduzeys aquela e cos la plagua; e romanguan <lb/>aquels caps annexces en le budel entro que·l budel sia sanat; e no <lb/>accideys al malaute degun nocument. </p>
				<p>E ja es possible que·l budel sia liat am fiel subtil lo qual es fayt del <lb/>budel de bestia annexs am lu, pus que es mes en agulha; e es que tu <lb/>prenguas la extremitat de aquestz fiels de budel, e sia mot descarnat, <lb/>e aprop lia la extremitat de lu am fiel de li, envolopat, e aprop <lb/>entromet aquel fiel en agulhas e cos am aquel le budel, e areduzeys <lb/>aquel en la disrupcio. E aquesta manieyra de sutura am formiguas no <lb/>es sino segon via de fiducia e d’esperansa. Mays si la plagua es gran e <lb/>ampla, majorment si es en un dels budels subtils, quar lahoras no es <lb/>engen sino subtiliacio, e no es sanacio de lu de tot. </p>
				<p>De curacio de zuchem e fistula. </p>
				<p>Sapias que tota plagua e apostema quan se envilheseys e se <lb/>Antiqua, e es fayt ulcus, e no es consolidat e geta braç tot temps e no <lb/>es abscindit, lahoras, en qualque membre sia, universalment es <lb/>nompnada fistula e nos la apelam aquela azukem. E fistula segon <lb/>veritat es nodacio feutrada, dura, blanqua am la qual no es dolor e <lb/>a la qual es conquavitat ayssi cum es conquavitat de pena de ausel; e <lb/>per aysso nompnat aquela alcus rizatz, id est pena. E es en alcus <lb/>homes humida, la qual geta brac; e fort leu la humiditat es abscidida <lb/>en alcunas horas. E alcunas veguadas aquesta humiditat es mota, e <lb/>es pauca, e es grossa, e es subtil. E yeu ja he denant dit en la divisio, <lb/>lahoras cum yeu diyssi las plaguas, que tot ulcus que no es sanat ni no <lb/>es en lu nuda carn, no es aquo sino per una de .ix. causas: de las quals <lb/>la una es o per pauquesa de sanc en le cos; o per malicia de lu; o quar <lb/>entre lu e las labias es carn dura prohibent nativitat de carn; o quar <lb/>es de mota legesa; o quar aquel ulcus en si meteys es poyrit e la <lb/>materia que es a lu tramesa es de mala qualitat; o quar la medicina es <lb/>enconvenient en la curacio de lu; o quan corrupcio catz en la regio, e <lb/>es pestilencia; o per proprietat de regio ayssi cum endeve a <lb/>@Saragossa, en la qual es fayta difficil degestio de las malautias, e es <lb/>tardada en aquela sanacio de apostema per natura; o quar en lu es os <lb/>un, o motz osses. Ja e mostrat totas aquelas causas, e·ls senhals de
<pb n="170"/>aquelas e la curacio de lor am medicinas en la divisio. E cove assi que <lb/>yeu fassa a tu saber la curacio de fistula la qual es fayta per via de <lb/>operacio am ma. </p>
				<p>E sapias que fistula accideys en totz les membres del cos; quar de <lb/>aquelas son fistulas que perveno a las venas grantz e arterias, o als <lb/>nervis, o al ciphac, o al budel, o a la vesica, o ad alcuna de las costas, <lb/>o ad alcu dels spondils del dos, o ad alcuna de las juncturas <lb/>compostas per composicio ayssi quo de la ma e del pe; e de aquelas so <lb/>que dan a lu propinquitat del membre principal e de semblantz. E <lb/>donc aquela de aquestas fistulas que es segon aquesta manieyra es de <lb/>las malautias de dificil sanacio, e no recep curacio, e occupacio am <lb/>aquela es trebalh e ignorancia. E si es de las fistulas alcuna la <lb/>profunditat de la qual no perve ad aquestz locs que e dit, e esperas e <lb/>confizas en la curacio de lu, e vols pervenir a cognicio de lu, lahoras <lb/>pren tenta de eram o de ferr, e si la fistula va segon rectetut, e <lb/>perquireys aquela am lu. Mays si la fistula es tortuissitat, lahoras <lb/>investigua aquela am tenta de plom subtil, quar plom am la levitat <lb/>del sieu cors es alleujat e curvat deves la tortuositat. E si la fistula es <lb/>havent motz horrificis, no es a tu possible que signifiques sobre lu <lb/>am tenta. Adonc cristeriza le orrifici per sos orrificis, quar la <lb/>humiditat per la qual clisterizas aquela va deves las autras orrificis e <lb/>corr de lor. E aprop inquier exquisitament, segon qual manieyra a tu <lb/>es possible que conoguas si aqui has os o nervi, e es la conquavitat <lb/>de la fistula longinqua o propdana, o es una fistula a la qual so motz <lb/>orrificis e esta sobre aquo tot am la suma de la tua fortaleza, am la <lb/>tua enterroguacio, am la qual enterroguas le malaute, e la invencio de <lb/>la dolor deves la tua compressio am la ma sobre le loc, e semblantz <lb/>de las significacios e de las causas accidentz al apostema. E cum tu <lb/>auras stat sobre totas aquelas causas am stacio veraya, lahoras ve a la <lb/>curacio segon confidencia: e es que tu consideras lahoras si es fistula <lb/>apparent propinqua o en loc sal, longinqua de junctura, o de nervi, o <lb/>de arteria, o de vena, o de un dels locs les quals yeu a tu e ditz. <lb/>Lahoras tu secca la fistula segon que denant es dit de la naracio de <lb/>lu, e osta aquo que es en aquela filtracio e de carns corrumpudas, e <lb/>aquo que es nascut en le orrifici de la carn, o de theil e de <lb/>semblantz, e cura aquela entro que sia sanada. Mays si la fistula es de <lb/>longinqua profunditat, e es segon rectetut, lahoras cove que inscidas
<pb n="171"/>aquela en le preon atant quant a tu sira possible, e aprop mondifica <lb/>aquela de totas las suas carns corrompudas; e aprop administra <lb/>calguas envolopadas en medicinas acutas, e intromet aquelas entro a <lb/>la conquavitat de la fistula, la qual has conprenduda am ferr. E fay <lb/>aquo am aquela alcunas veguadas entro que la medicina acuta <lb/>corroda tot aquo que es romas en la conquavitat de la fistula de la <lb/>corrupcio. E aprop restaura aquela am enguentz les quals engendran <lb/>carn sana entro que sia sanada. Mays si no es sanada per aquo, <lb/>lahoras tu cauteriza aquela segon que havem recomtat. </p>
				<p>Mays si la causa de fistula es os e es deves tu certificat aquo, <lb/>lahoras tu inquireys aquela e secca aquela segon que havem recomtat, <lb/>si tu no prohibeys alcuna causa de vena o de nervi o de membre <lb/>principal ayssi cum havem dit. Mays si le os es a tu descubert e es en <lb/>lu alcuna corrupcio e negror, lahoras tu ratz aquel entro que la <lb/>corrupcio sia hostada tota; e aprop cura aquel am aquo que lu <lb/>encarne entro que sia sanat. E si no es sana e gieta brac ayssi cum <lb/>fazia, lahoras sapias que tu no est pervengut a la eradicacio tota de la <lb/>corrupcio; e adonc tu descuebre sobre lu segondanament e <lb/>exquisitament fay la razio de lu e la mundificacio de lu am la deriera <lb/>fortalasa tieua, e aprop restaura aquel. E donc si es sanat, bo es; e <lb/>sino, lahoras sapias que aquela corrupcio es en la profunditat <lb/>longinqua del cors, la qual no ha conseguida, e adonc a tu en aquel <lb/>no es engen sino laysar aquela. E si le os corromput es petit, o es a tu <lb/>possible atirar aquel, lahora tu le atira am forceps subtils las quals <lb/>conveno ad aquo. E si so motz osses, lahoras exquisitament fay la <lb/>extraccio de totz aquels, e de aquels no laysses denguna causa am la <lb/>tua fortaleza. Mays si a tu fa contrarietat alcuna causa de las <lb/>humiditatz, e en lor inscizio no ha temor ni error, lahoras inscideys <lb/>aquelas liaments o carns si so aqui, e deliura les osses. Mays si a tu <lb/>no es preparacio de ostar les osses de la tua hora, lahoras pausa sobre <lb/>la plagua aquo que poyresca la plagua aquela, e layssa aquela entro <lb/>que aquo es al enviro de aquels osses de carns e de liamentz, e <lb/>guarda la plagua que no sia consolidada, e sia constrengida la seccio <lb/>la qual tu has inscidida en la tua operacio. Habantz, si temes, pausa <lb/>sobre lu coto submers en sopre trissat am oli, o coto submers en
<pb n="172"/>anguent egipciac, o en alcu dels enguentz vertz, quar quan poyriran <lb/>aquelas liaments, e les osses son de lor seperatz la ablacio, e de <lb/>aquels atraccio es alleujada. </p>
				<p>Mays si es un gran os ayssi cum le os de camba o de coyssa o <lb/>semblantz ad aquels, e aquo que de lu es corromput es la facia de lu <lb/>tant solament, lahoras ratz aquela am resio tant solament derriera <lb/>entro que sia ostada aquela negror e corrupcio, e aprop restaura la <lb/>plagua. Mays si aquo que de lu es corrumpyt es gran partida, e la <lb/>corrupcio ja ha conseguida la medulla del os, lahoras es causa <lb/>necessaria cerrar aquel e aquel tot inscidir entro al loc on es <lb/>pervenguda la corrupcio, e lahoras cura aquel entro que sia <lb/>consolidada. </p>
				<p>E yeu recomti a tu aquo que endevenc ad un home en la sua <lb/>coyssa per que pausez aquela a eyssempli e adjutori sobre la tua <lb/>operacio. Foc un home jove per etat entorn .xxx. ans, al qual <lb/>accideys dolor en la sua cueyssa, e de las partidas dedintz mauguda es <lb/>sobre la materia dedintz le cors entro que la materia es pervenguda a <lb/>la cueyssa, e es materia de apostema am gran apostema, e no foc a lu <lb/>causa extrinseca. E adonc foc extendut le temps am aquela per la <lb/>error dels metges entro que l’apostema es hubert, e acorrero de lu <lb/>materias motas, e la sua curacio foc aprop pausada entro que la <lb/>camba foc fistulada, e faytz son en lu motz orrificis les quals totz <lb/>getavan poyredura e las humiditatz del cos. E adonc le curec multitut <lb/>de metges entorn dos ans, e no foc en aquels savia ma en la art, entro <lb/>que yeu fu appelat. E vi la camba de lu e las materias que corrian de <lb/>lu aquels orrificis per gran cors; e ja le cos de aquel home era tot <lb/>stabozit e la color de lu era citrina. E adonc yeu intromesi la tenta ad <lb/>un de aquels orrificis e pervenguec la tenta al os. E aprop yeu e <lb/>perscrutat tostz les orrificis e trobegui aquels pervenir a lor de totas <lb/>partidas de la camba. E adonc yeu me coytegui e inscidegui sobre un <lb/>dels orrificis aquels entro que descrobegui una partida del os, e <lb/>atrobegui aquel corromput, e ja era terros e corrumput e denigrat; e <lb/>era ja corrumpuda una partida de la camba entro que havia penetrat <lb/>entro a la mezola. E adon yeu serregui aquo que a mi era discubert e <lb/>preparat del os descubert. E yeu cujegui que no fos en le os sino <lb/>aquela corrupcio la qual abscidigui e serregui, e yeu ja havia <lb/>derraziguada. E aprop pausegui la restauracio de la plagua am medicina <lb/>consolidativas per lonc temps, e no es consolidada. E aprop yeu
<pb n="173"/>iteregui e descubregui sobre le os segondament sobre le <lb/>descubriment primier, e atrobegui continua corrupcio am le os. E serregui <lb/>aquo que a mi apares de aquela corrupcio, e aprop yeu fo perforsat <lb/>fayre la curacio de lu e restauracio, e no es restaurat. E adonc yeu <lb/>descubri sobre lu autra veguada e no cessegui inscidir le os petit a <lb/>petit particuladament e perforsa la restauracio de lu, e no es <lb/>restaurat entro que inscidigui entorn un palm de lu, e aquel extraxi <lb/>am la medula sua, e aprop restauregui aquel am medicinas, e es <lb/>consolidat leugierament e sanat. E no es necessaria iteracio en la <lb/>operacio de lu e seccio de lu sino per la disposicio de la freulesa de lu <lb/>e per la paucitat de la tollerancia de lu e paor de lu de mort, quar a lu <lb/>accidia en totas horas per superfluitat de evacuacio sincopi mala. E <lb/>donc sanat es per sanacio entiera, e nada es en loc de os carn dura; e <lb/>es fayta bona la disposicio de lu en le sieu cors e retornec la vertut de <lb/>lu; e es conversat en las suas disposicios e no fec a lu contrarietat en <lb/>ambulacio ni nocument en denguna causa. </p>
				<p>Mays si es os eminent en loc del cors ja trauquat, lahoras cove <lb/>que tu secces aquel segon aquesta manieyra: e es que tu prenguas <lb/>liament e strenh aquel en la extremitat de aquel os eminent, e <lb/>comanda ad alcu que extenda aquel en sus; e pausa aquel liament de <lb/>lana pus gros del primier liament; e aprop lia aquel sobre la carn que <lb/>es dejos le os, e exten la extramitat de lu per que atires la carn a las <lb/>partidas dejos, e tu descuebras la carn sobre le loc le qual voles serrar <lb/>per que la serra no leda la carn. E pausa fust o taula dejos le os <lb/>decentment, quar quan tu fas aquo no es prohibida la serra que no <lb/>secce la carn corrumpuda. E cove que sia la serradura sobre le loc <lb/>corrumput petit a petit, quar si es en la concavitat del os corrupcio <lb/>e no appar en la sua apparicio al sentiment, e forssa a serratura <lb/>de lu autra veguada. E si le os es corrumput e no-eminent, abantz es <lb/>la una partida continuada am la autra, e la corrupcio es al mieg loc o <lb/>en partida de lu, lahoras tu descuebre la carn de totas partz tota; e <lb/>aprop pausa fust dejos, e aprop serra aquel de la primiera partida la <lb/>on es la corrupcio entro que sia continuada la serratura del autra <lb/>partida. E sia la serradura segon le loc de la corrupcio un petit, <lb/>segon que havem dit. </p>
				<p>E si la corrupcio es en la junctura, inscideys aquela junctura <lb/>corrumpuda, e serra le os la on es continuat del autra part. E si de la
<pb n="174"/>corrupcio es en la continuacio de doas juncturas, lahoras no es en lu <lb/>razio sino engen. E si la corrupcio es en le pecte de la ma o del pe, es <lb/>mot dificil; empero cove que tu inquieras la corrupcio en qual <lb/>manieyra appareys a tu, e que abradas aquela, e mondes aquela segon <lb/>quascuna disposicio la qual es a tu possibla, e am cascum engen sia <lb/>rectificat a tu, quan no fa a tu contrarietat vena o nervi. </p>
				<p>E sapias qual es inscididors e las serras a inscidir aquestz osses <lb/>son motz segon le situament dels osses, e la preparacio de aquels, e la <lb/>grosseza de aquels, e la subtilitat e la grandeza e la parvitat de aquels, <lb/>e la duricia e la lor raritat; per que cove que tu prepares a tota specia <lb/>de operacio estrument convenient ad aquela opperacio. E sapias que <lb/>aquela operacio significa a tu sobre la specia del strument del qual <lb/>indigeysses; quan am tu es gran studi e lonc e conoyssensa de las <lb/>manieyras de aquesta art, e testimoni de manieyras de malautias, <lb/>quar lahoras ja tu las avias per tu meteys aquo que es convenient a lu <lb/>dels sturmentz a tota malautia. E yeu so a tu formant en la fi de <lb/>aquest capitol le nombre dels instrumentz les quals pausaras cum <lb/>eyssimples am les quals proceziras a la tua prohibicio la qual <lb/>experimentaras sobre las autras. </p>
				<p>Forma de serra: </p>
				<p>Forma de autra serra: </p>
				<p>
					<pb n="175"/>Forma de autra serra: </p>
				<p>Forma de autra serra gran: </p>
				<p>Forma de ray: </p>
				<p>Sia le cap de aquest ray segon la forma de cap de clau stellat, e les <lb/>puntz de lu sian segon la forma dels puntz alstefegi. E no conveneys <lb/>sino que am aquel sian confricadatz les caps de las juncturas quan so <lb/>corrumpudas, o es la boca gran ampla. </p>
				<p>Forma de razori major dels autres: </p>
				<p>Forma de razori menor: </p>
				<p>
					<pb n="176"/>Forma de razori lat: </p>
				<p>Forma de serra autra decentment fayta: sia fayt arc de lu pus <lb/>sobira e la acuitat de lu de ferr, e le membre de lu de boys punhal <lb/>descentment fayt. Forma de lu: </p>
				<p>Forma de razori en la qual ha concavitat: </p>
				<p>Forma de razori autra subtil: </p>
				<p>Forma de autra razori de curvada extremitat: </p>
				<p>Forma de rasori petit semblant a tenta: </p>
				<p>
					<pb n="177"/>Forma de incisori am le qual so inscidit les osses: </p>
				<p>Forma de inscisori autra minor: </p>
				<p>Forma de un autra inscissori; aquest semblant a ray, e la <lb/>extremitat de lu es cum serra, e es exhibit en motz locs en la razio <lb/>dels osses: </p>
				<p>Forma de ray lo qual conveneys a rasio de aquel que es perforat <lb/>dels osses: </p>
				<p>E la extremitat de lu es triangulada e de aguda extremitat. E es fayt <lb/>de ferr de @India, e semblantment cove que totas las causas que <lb/>havem ditas de rasoris e de inscissoris e de serras. </p>
				<p>De inscizio extremitatz e de la serratura dels <lb/>osses. </p>
				<p>Las extremitatz se poyresso o per causa intrinseca o per causa <lb/>extrinseca, o cum tu auras medicat aquela corrupcio per curacio de <lb/>aquelas medicinas e la curacio no comfereys, o vezes la corrupcio <lb/>anar deves le membre la qual no percuteys denguna causa, lahoras
<pb n="178"/>cove que tu inscidas aquel membre entro aquo la hon acossec la <lb/>corrupcio, per que le malaute evasesca per aquo de mort o de malicia <lb/>que es major defeliment del membre. </p>
				<p>E le senhal de aquel al qual accideys, es que·l membre es fayt <lb/>negre entro que sia cujat que foc la ja comburit, o se poyreys aprop la <lb/>negror entro que la poyredura aquela ane entro aquel membre que <lb/>siec lu e que prengua tot le cors; e donc coyta te am inscizio de aquel. <lb/>E semblantment si es causa de la corrupcio percussio de alcunas <lb/>causas venenosas ayssi cum de scorpio mari o de vupera o de rutela e <lb/>de semblantz. E si la corrupcio o la percussio es en la extremitat del <lb/>dit, lahoras tu inscideys le dit e no dones spazi a la corrupcio per que <lb/>ane entro a la ma. E semblantment si accedeys a la ma, lahoras tu <lb/>inscideys aquela de la razit del focil, e no dones spazi a la corrupcio <lb/>entro que prengua en le focil del bras. E si envezeys aquel, lahoras <lb/>inscideys le bras entro al coyde en la junctura. E si passa otra la <lb/>corrupcio e la vezes enviro le coyde, lahoras en aquel es la mort del <lb/>malaute; e aministrar autra causa otra aquo en curacio es quantitat <lb/>de vertut. E semblantment fay del pe quan corrupcio envezeys le <lb/>dit del pe, lahoras tu inscideys aquel entro ad un dels nozes. E si <lb/>pren en la pente del pe, lahoras tu inscideys tot le pe. Mays si pueja <lb/>entro al denol, lahoras tu inscideys la camba entro a la junctura del <lb/>denol. E si la corrupcio ja es pervenguda sobre le denol, lahoras en lu <lb/>no es engen sino dimissio, e layssar le malaute a la mort. <lb/>E la manieyra de inscidir le membre o de serrar lu es que tu <lb/>strenhas le liament en la partida pus dejos la qual voles inscidir, e <lb/>strenh autre liament sobre le loc; e extenda le ministre un liament a <lb/>las partidas dejos, e extenda le ministra autra liament en sus; e tu <lb/>separa la carn la qual es entre dos liamentz ain spatum lat entro que <lb/>sia descuberta tota la carn; e aprop sia inscidit o serrat. E cove que <lb/>sia pausat drap de li de totas partidas per so que no toque le loc sa, e <lb/>que vengua al malaute lesio ajustada e apostema caut. Mays si <lb/>accideys flux de sanc quan obras, lahoras tu cauteriza le loc <lb/>coytadament, o pausa sus lu alcunas polveras restrenhentz le sanc; e <lb/>aprop retorna a la tua medicacio entro que sia complida. E aprop lia <lb/>le membre plaguat am liament al u convenient, e cura aquel entro <lb/>que sia sanat. </p>
				<p>
					<pb n="179"/>E yeu recomti a tu aquo que endevenc a un home en le sieu pe, <lb/>aquest meteys accident le qual yeu e a tu recomtat, le qual es quar <lb/>accidic a lu negror en le sieu pe am adustio que era asemblada a <lb/>combustio de foc. E aquela corrupcio accidic primierament en le sieu <lb/>dit entro que tendec tot le pe. E adonc aquel home preparec per si <lb/>meteys pus que vic la curacio anar al membre am la vehemencia de lu <lb/>que atrobec de dolor e de adustrio de lu, e el inscidic aquel pe entro a <lb/>la junctura, e foc sanat. Lonc temps accidic a lu aquela meteyssa <lb/>corrupcio en le dit de la ma indic. E adonc venc a mi, e so me <lb/>perforsat repercutir aquela superfluitat am aquo que pausegui sobre <lb/>la ma de las medicinas, aprop la mundificacio del cos de lu; e no es <lb/>repercussa la superfluitat e comensec anar al autra dit entro que <lb/>comensec en la ma. E el apelec me a inscidir la ma de lu, e yeu no <lb/>volgui far aquo sperant sobre la repercussio de aquela superfluitat, e <lb/>mays que temegui deves la inscizio de la ma de lu mort, quar la <lb/>vertut del malaute era sobre cazement. E pus que el se desperec de <lb/>mi, es retornat en la sua terra e pervenguec a mi que aquel home <lb/>preparec e inscidic la sua ma tota, e es sanat. E no he adhuzida <lb/>aquesta narracio sino per que sia adjutori sobre aquo que catz de <lb/>aquesta malautia, e que sia significacio per la qual sia significada e <lb/>segon la qual sia obrat. </p>
				<p>De cura sinuum et qualitate clisterizationis <lb/>cum medicinis. </p>
				<p>Quan accideys apostema en alcus membres carnozes e·l spazi de <lb/>l’apostema es prolonguat entro que fa colleccio de sania, e aprop es <lb/>romput e perforat, e es eyssida de lu la sania, e roman le loc vuoyt <lb/>quays cum si era vayssel, e la codena que es desobre lu ayssi cum <lb/>drap subtiliat, e no es pervengut a deriera corrupcio, e no inprimeys <lb/>en le os o en nervi ni en liament, es apelat sinu, e no es nompnat <lb/>fistula. Mays empero si le spazi es prolonguat entro que la corrupcio <lb/>enprema en alcun membre, lahoras es appelada fistula e no zukem. </p>
				<p>E la cura de lu es que inscidas aquela codena tota ayssi cum es <lb/>revolvut, e majorment quan es subtiliada e es fayta cum drap, e
<pb n="180"/>comfizas que no adhereys al loc per la sua corrupcio. Mays si tu <lb/>speras que la codena adheresca e que aquela corrupcio no aja <lb/>conseguit per deriera consecucio, e en la codena ha spassitut de cara, <lb/>lahoras tu cura aquel am clisteri. E es que consideras al sinu, e <lb/>lahoras si es gran, e·l brac que yeys es de fetent odor, lahoras <lb/>clisteriza aquel am medicament egipciac le qual es de oli e vi agre e <lb/>ziniar recebent partidas enguals, e sian ajustadas en un vayssel, e sian <lb/>coytas sobre le foc entro que’l medicament se fassa rog e pervengua <lb/>a specitut de mel. E aprop tu pren de lu aquo que es necessari e <lb/>dissolveys lu am aygua e mel; e clisteriza am aquel le sinu, e strenh <lb/>le orrifici de lu, e layssa la medicina en lu per la quantitat de doas <lb/>horas. E aprop extratz aquela am sprecio; e fay aquo per tantz dias <lb/>entro que sia mundificat le sinu e sia remauguda la pudor. E alcunas <lb/>veguadas es clisterizat am aygua de cendre, quan no es a tu prezent <lb/>aquest medicament; e es que tu prenguas la cendra de vitz, e met <lb/>sobre lu aygua; e aprop cola aquela e clisteriza aquel am ela entro que <lb/>te confizes que·l sinu lahoras es ostat. E si le malaute no ha <lb/>tollerancia sobre le medicament egipciac ni l’aygua de la cendre, <lb/>lahoras clisteriza aquel am aygua e mel e quays sia mesclat ziniar <lb/>trissat, e clisteriza aquel am vi e mel mesclat, quar de proprietat de <lb/>mel es que mondifique e lave, e le vi fa adherir le sinu, e majorment <lb/>quan en le vi ha superfluitat de stipticitat e de siccitat. E cum tu fas <lb/>aquo alcunas veguadas e te comfizes que·l sinu ja es remaugut, <lb/>lahoras clisteriza aquel am aquo que fa naysser la carn en lu. E es que <lb/>prenguas de enguent dyafinicon e dissolveys aquel am oli rozat e vi <lb/>stiptic; o que clisterizas aquel am alcunas medicinas e enguentz <lb/>autres que hajan las proprietatz les quals ja he yeu scritz en le tractat <lb/>dels enguents. E si le orrifici del sinu es streyt en le qual no es <lb/>recebuda la canula del clisteri, lahoras tu le amplifique aquel am <lb/>ferr petit a petit, e pausa en lu calgua envolopada en enguent egipciac <lb/>o en enguent basilicon entro que sia amplificat. E semblantment si <lb/>le orrifici es ample, lahoras tu agregua las labias de lu am sutura e <lb/>layssa de lu quantitat en la qual intre le clisteri ses addicio. E si le <lb/>orrifici de lu del qual corr le brac es elevat a las partidas desus, <lb/>lahoras secca aquel en le pus bas loc que es en lu per que le brac corra <lb/>entro dejos, quar quan le brac es coartat en la preondeza de sinu . . . . <lb/>la carn esser en lu engendrada. E si no es a tu possible seccar le sinu
<pb n="181"/>entro al enviro del os pus bas segon que voles, lahoras te perforssa <lb/>que prepares le membre am preparacio per la qual corr de lu le <lb/>brac leugierament segon que es a tu apparelhat e que no sia en lu <lb/>retengut alcuna causa del brac. </p>
				<p>E pren medicinas consolidativas que sian pausadas sobre le sinu <lb/>convenientz ad aquo que vols exxten aquelas sobre drap de li. E le <lb/>drap sia de tan gran quantitat cum fa la comunicacio de tot le sinu; <lb/>e aprop inscidey am las forfexs en le dreyt del orrifici del sinu un <lb/>trauc pus ample un pauc que l’orrifici del sinu; e aprop exten sobre <lb/>autre drap de li dels enguentz leons segon la quantitat del trauc, e <lb/>pausa le sobre aquel per posicio longinqua del orrifici del sinu <lb/>per que sia aleujat le eyssiment del brac de lu e no ostes le drap gran <lb/>sino aprop alcus dyas una veguada. Mays aquel que es sobre le <lb/>orrifici del sinu, le qual remauguas en tota hora per so que yesca aquo <lb/>que es ajust en lu del brac. E per que sapias si aquo que corr de lu del <lb/>brac es mot o pauc, o es digest, o es no-digest. E am aysso tu <lb/>considera le loc de aquel sinu, si en lu sent le pacient dolor o no, e si <lb/>es en lu apostema. E cum la tua medicacio es prolonguada en la tal <lb/>manieyra, e vesas la matiera que es gitada sobre le orrifici del sinu ja <lb/>adhereys, o se apropria adherencia, lahoras le mayti tu le deslia o le <lb/>tertz dia, e quan deslias la plagua, lahoras muda le drap per autre e <lb/>renova le enguent. Mays si del sinu aprop lon spazi yeys virus subtil, <lb/>lahoras no te desperes de la adherencia de li, quar la sanacio de lu se <lb/>apropria, quar so alcus homes en les quals tarda generacio de carn en <lb/>las lors plaguas, e de aquels so en les quals es fayt le contrari de lu. </p>
				<p>E si del sinu aprop motz dias es yssit brac indigest, lahoras sapias <lb/>que·l sinu no adhereys; e si es tardada la adherencia del sinu e es la <lb/>causa prolonguada, lahoras tu ajusta en exsiccacio de las medicinas, e <lb/>si las medicinas so humidas en lor substancia e en la sua vertut, son <lb/>seccas ayssi cum enguent dyafinicon, quan es en lu ajustada <lb/>superfluitat de addicio de zegi. E le mays derier am le qual es curat, es que <lb/>prenguas de enguent dyafinicon e sia dissout en oli rozat, e sia <lb/>sobre lu vojat vi antic engual en la sua substancia, e aprop comfeys <lb/>aquel am lu, e usa de aquel. E ja fa semblant en aquela accio, quan no <lb/>y a brac, enguent dyafinicon, mel quan es coyt entro que sia engrossat, e <lb/>usa de lu; o que prenguas mirra e aloen e enses, e trissa tot e <lb/>polveriza sobre le mel quan es sus le foc, e aprop lineys aquo sobre <lb/>drap e strenh aquel sobre le sinu; e lineys aquel am le mel le qual has
<pb n="182"/>cuoyt entro que es engrossat, e polveriza sobre drap e strenh aquel. E <lb/>alcunas veguadas so administratz am lu aristologia longua e razitz de <lb/>lili celesti (e es lili celesti) e farina de errs e centaurea, e usa de aquels <lb/>simples o ajustatz, trissa aquels e cribela e polveriza sobre le mel <lb/>le qual he recomtat; e husa de lu. </p>
				<p>E si es prolonguat le sinu, e no es sanat per aquesta curacio, <lb/>lahoras sapias que la corrupcio es en le preon de lu, e ja fa enquisicio <lb/>en les osses o en les autres membres durs o als liaments; lahoras tu le <lb/>cura am curacio fistular, ayssi cum desus es dit. </p>
				<p>De curacio de panarici et unguis attritae et <lb/>incisione digiti additi et sectione. </p>
				<p>Panarici es apostema le qual nays dejos la ungla del dit pous de la <lb/>ma o del pe, e fort leu nays en les autres ditz, e cum es prolonguat e <lb/>la sua curacio es mens prezada, o es apostemat de apostema caut, o es <lb/>corrumput, e gieta brac entro que corrodeys la razitz de la ungla, e <lb/>fort leu corromp aquela tota, e fort leu perve la sua corrupcio al os <lb/>entro que es a lu odor fetent, e es fayta la extremitat del dit lada, e la <lb/>color de lu es fayta fusca. E donc quan tu auras aquel am aquo que <lb/>havem dit en la divisio e no comfereys la tua curacio, lahoras cove <lb/>que tu inscidas am ferr tota la superfluitat que es romasa de la ungla <lb/>e aprop cauteriza la plagla aprop aquo, quar cauteri mot es juvatiu en <lb/>aysso. </p>
				<p>Mays si le os es sa e la ungla es sana, e las addicios de la ungla <lb/>vuoydas ja compremen las carns a las partidas dedintz, e comensan lu <lb/>punger e ledeysso aquela, lahoras cove que tu pauses ray subtil dejos <lb/>le angle de la ungla que pungeys la carn, e impelleys aquela sus e <lb/>inscideys aquela carn am facilitat, e pausa sobre aquo que roman de <lb/>la carn de las medicinas comburentz corrosivas entro que sia tot <lb/>remaugut; e aprop cura aquel am enguentz entro que sia sanat. Mays <lb/>si la corrupcio ja enprem en le os, lahoras cove que tu inscidas le os <lb/>aquel e le extraguas, car nul temps no es sanat que sia en lu le os <lb/>corrumput. </p>
				<p>E si vezes la corrozio e la corupcio anar en le dit, lahoras tu <lb/>inscideys aquel en un dels nozes segons que es premesa la sua
<pb n="183"/>rememoracio, e aprop cura aquel entro que sia sanat. Mays si a la <lb/>ungla endeve percussio o atricio, e endeve en aquela dolor vehement, <lb/>lahoras cove que tu al comensament fleubotomes le malaute, e aprop <lb/>secca la ungla am spatum agut am seccio transversa desus en jus, e <lb/>guarda te que la seccio no pervengua entro a la carn que es dejos la <lb/>ungla, quar tu faras accidir al malaute dolor vehement, e sira causa a <lb/>nativitat de la carn ajustada superflua en le loc; e aprop cura aquel <lb/>loc am aquo que ceda dolor. </p>
				<p>Mays dit ajustat, le qual es nat en las mas de alcus homes, fort leu <lb/>es carnos tot, e fort leu so en lu osses, o fort leu es en lu ungla. E <lb/>alcus de lu son natz en la razit de la junctura, o es la nativitat de lu en <lb/>alcus nozes dels ditz. Mays aquel que es nat en alcus nozes del dit no <lb/>se mau, e aquest que es nat en las juncturas fort leu es maugut. E de <lb/>aquels que son natz carnoses, la seccio es leugiera, e es que tu inscidas <lb/>aquel deves la sua razitz am spatum lat. Mays de aquel que es nat en <lb/>la razitz de la junctura, la curacio es dificil; e donc guarda te de la <lb/>abscizio de lu. Mays en aquel que es nat en dit deves les nozes, cove <lb/>que tu inscidas al comensament la carn de lu am inscizio redonda <lb/>entro al os, e aprop serra am una de aquelas serras convenientz ad <lb/>aquo, e aprop cura aquel entro que sia sanat. </p>
				<p>Mays consolidacio la qual accideys als ditz entre lor motas <lb/>veguadas o per nativitat del home que nays enayssi, o per <lb/>consolidacio de plagua o per combustio de foc, o per semblantz, <lb/>adonc cove que secces aquela consolidacio entro que les ditz retorno <lb/>a la sua forma natural. E aprop pausa entre lor draps de li enfuzes en <lb/>oli rozat per que no sian consolidatz leugierament, e separa entre <lb/>aquels, o pausa entre aquels una lamina de plom subtil entro que sia <lb/>consolidat segon que cove. E semblantment si accideys consolidacio <lb/>en alcus ditz am la palma, lahoras tu secca aquela consolidacio segon <lb/>que es preparada e conveneys a la figura del membre. </p>
				<p>De inscizio de vices, so son varicas. </p>
				<p>Vices so son varicas, e so venas envolutas grossas plenas de <lb/>superfluitatz melencolicas las quals veno en motz dels membres del <lb/>cors, e le major adveniment de lor en las cambas, e majorment en las
<pb n="184"/>cambas dels itinerantz e dels laborantz e dels portantz. Adonc cove <lb/>que tu administres purguacio del cors de colera negra alcunas <lb/>veguadas am expulcio fort, e aprop sangna le pacient de la vena <lb/>basilica. Mays la curacio de lor am ferr es segon dos manieyras: la <lb/>una es que sia inscizas e sia atirat aquel sanc negre, e l’autra <lb/>manieyra es que sia elevada la vena e sia extrayta tota. </p>
				<p>La seccio de lu es segon aquesta manieyra: embroca al <lb/>comensament la camba am aygua cauda mot entro que le sanc gros sia <lb/>resolvut, que es feculent de la camba, e aprop strenh la camba del <lb/>malaute a la partida pus sobirana de la coyssa entro a la partida <lb/>dejos del denol am una benda, e aprop secca la vena en un loc, o en <lb/>dos, o en tres am seccio ampla, e aprop eleva le sanc negra am la <lb/>tieua ma de la partida dejos de la camba entro en sus, e desus en jus, <lb/>entro que del sanc sia yssida la quantitat que voles e que vezes <lb/>habastar, e la qual tollera la vertut del malaute. E aprop lia aquela, e <lb/>comanda a lu que abstengua de las viandas colera negra <lb/>engendrantz. E itera la curacio per fleubotomia quan las venas so <lb/>umplidas e aquo notz al malaute. </p>
				<p>Mays la elevacio de lor es segon aquesta manieyra: tu que razas la <lb/>camba del malaute, si en lu so motz pels, e aprop met le en banh e <lb/>embroca la camba de lu am aygua cauda entro que s’enrogesesca e las <lb/>venas sian exuberadas; o que sia exercitat per exercici fort, si <lb/>banh no es a tu present, entro que·l membre sia scalfat. E aprop <lb/>secsa la codena en le dreyt de la vena per seccio en le lonc o en le <lb/>derier de lu deves le denol, o en le pus bas de lu deves lo talo. E <lb/>aprop uobre la codena am uncis e excorja la vena de tota part entro <lb/>que appara al sentiment, e es deves la appericio de lu que vezes <lb/>aquela roga declinant a negror. E donc cum evazeys e de la codena <lb/>tu vezes aquela blanca quays sia corda. E aprop tu met dejos aquela le <lb/>ray entro que sia elevada e sia gitada de la codena, e sospen aquela <lb/>am onci orp leon. E aprop secsa autra seccio aprop aquela seccio per <lb/>tres ditz, e aprop excorja la codena de la partida desus de la vena <lb/>entro que apparia. E aprop eleva aquela e inscideys aquela en <lb/>deriera seccio deves le talo, e aprop extratz aquela e eleva aquela <lb/>entro que sia yssida per la seccio segonda, e aprop extratz aquela de <lb/>la seccio que es sobre aquela. E fay aquo entro que extraguas aquela
<pb n="185"/>de la seccio que es pus sobirana o pus auta de totas las seccios, entro <lb/>que tota es yssida; e lahoras inscideys aquela. E si no obezeys a tu ad <lb/>extrayre e elevar, lahoras intromet una agulha am fiel fort doble e <lb/>ligua aquela e extratz la, o intromet dejos lu le ray e revolveys la tua <lb/>ma a tota part entro qu’en sia getada. E guarda te que no sia <lb/>inscidida; quar si es trencada, es fayt a tu dificil elevar aquela mot e <lb/>es vengut sobre le malaute per aquela nocument. E cum aquela tota <lb/>auras fora-gitada, lahoras pausa sobre le loc de la plagua lana <lb/>submerssa en vi e oli rozat e oli no-rozat, e cura aquel entro que sia sanat. <lb/>E si la vit es contrayta havent tortuositat a la qual sia envolucio a las <lb/>partidas, e no es segon rectitut segon que havem dit, lahoras cove que <lb/>tu fendas sobre aquela a tota partida de tortuositat de lu e als locs de <lb/>envolucio de lu, e aprop suspen aquela am uncis entro que eleves aquela <lb/>tota. E guarda te deves la tua seccio que no inscidas la vena e que no <lb/>plagues aquela, quar dificil sira a tu elevar aquela; e serva la tua <lb/>prudencia en aquela. Forma del inscident am le qual es seccada vit: </p>
				<p>Forma de unci orp: </p>
				<p>No es a lu accuitat ayssi cum als uncis ni es de aguda extremitat per <lb/>so que no plague la vena; e es de grossa flexibilitat leon, quar si era <lb/>subtil, inscidira la vena per la sua subtilitat; habantz es en lu <lb/>superflua grosseza ayssi cum havem dit. </p>
				<p>De extraccio venae cruris. </p>
				<p>Aquesta vena es engendrada en las cambas en terras caudas ayssi <lb/>cum al-@Ategi en terra de @Arabics e en las terras de @India caudas e
<pb n="186"/>aridas de pauca teneritat e en las quals no nays erba ni aybre. E fort <lb/>leu es engendrada en autres locs del cors otra las cambas. E la <lb/>gestacio de lu es de putrefaccio que ve dejos la codena ayssi cum <lb/>venen dedintz le cors serpentz e vermps e scarides e verms <lb/>engendrantz entre la codena e la carn. E senhal de la suscepcio <lb/>de l’adveniment de lu es de aquesta vena que accideys en la camba <lb/>enflammacio vehement; e aprop le loc es vesicat; e aprop comensa la <lb/>vena yssir del loc de aquela vesicacio quays sembla razit de planta. <lb/>E adonc cum appar de lu la extremitat, lahoras cove que tu <lb/>envolvas sobre aquela una pessa de plom del qual sia le pes de una <lb/>drac. entro a .ii. drac., e noza aquela e layssa le plom suspendut de la <lb/>camba. E tantas veguadas cum yeys de lu alcuna causa a las partidas <lb/>defora, envolveys aquo em plom e noza aquel. E si mot es prolonguat, <lb/>lahoras tu inscideys una partida de lu e envolopa le romanent; e no <lb/>inscidas aquela de razit entro que sia fora yssida, quar si inscideys <lb/>aquela es contrayta e intra en la carn e fa accidir apostema e <lb/>poyredura en le loc e ulceracio mala. Per que cove que sia tractada <lb/>suaument e sia extrayta petit a petit, entro que sia fora-gitada del <lb/>derier de lu e no remangua de lu alcuna causa en le cors. </p>
				<p>E de aquesta vena es yssit en alcus homes que es en la sua <lb/>longitut de .v. palms e de detz e ja es pervengut a mi que yssic un de <lb/>.xx. palms. E si es inscidida en la hora de la sua medicacio, lahoras <lb/>intromet lo ray en le trauc de lu e perfora aquela am lonc trauc am le <lb/>cors, entro que sia evacuat tot aquo que es en la materia, e <lb/>administra putrefaccio del loc per alcus dias am medicinas; e aprop <lb/>cura aquela per la curacio de apostemas. </p>
				<p>E aquesta vena alcunas veguadas ha motz ramps, e majorment <lb/>quan apar a la junctura del pe o en le pe, e veno a lu motz orrificis, e <lb/>es yssit de quascu orrifici ram. E donc cura aquela ayssi cum havem <lb/>dit en la divisio e am aquo que es desus dit. </p>
				<p>De sectione super vermes generatos sub cute et <lb/>dicitur aegritudo bovina. </p>
				<p>Aquesta malautia es nompnada en alcuna terra deves nos <lb/>malautia bovina per so quar motas veguadas endeve als bious e es
<pb n="187"/>verm pauc un le qual es nat entre la codena e la carn, e va en tot le cos <lb/>pujan e devalan, e es mostrat al sentiment deves le sieu anament de <lb/>membre en membre entro que disromp la codena e yeys fora. E la <lb/>generacio de lu es per putrefaccio de alcunas humors ayssi cum <lb/>accideysso verms e serpentz e lombrics e ascaridas en le ventre. E es <lb/>temut per la malicia de lu, quar quan el va en le cors e es elevat al <lb/>cap, e es pervengut al huel, lahoras fort leu uebre en lu e intra e <lb/>destruzeys le huel, e aquo endeve motas veguadas. <lb/>E donc quan tu voles curar aquel e extraire lu, lahoras no se fa <lb/>si no deves la sieua ambulacio e apparacio de lu al sentiment, e adonc <lb/>cove que tu strenhas aquo que es sobre lu e aquo que es dejos lu am <lb/>liament e constriccio fort, e aprop secca sobre lu e extratz aquel. <lb/>E si es preondat en la carn e no le atrobes, lahoras tu pausa <lb/>cauteri am foc sobre le loc entro que mora, e la major causa que es <lb/>temuda es corrupcio de lu am la qual corrump le loc ayssi cum havem <lb/>dit. May si tu vezes aquel esser pervengut al cap prop del huel, <lb/>lahoras strenh sobre le sobrecil am fort strictura, e aprop secsa sobre <lb/>lu, e extratz aquel; e cove que·l malaute use de mondificacio del sieu <lb/>cors am medicinas evacuantz humors putridas malas, e guarda se de <lb/>viandas generantz putrefaccio. </p>
				<p>De sectione super aegritudinem nafir. </p>
				<p>Aquesta malautia es nompnada en nostra terra nafir, e es <lb/>dolor la qual ve en alcus membres, e aprop es permudada de membre <lb/>en membre. E yeu ja e vista aquela segon que yeu te recomtare. Yeu <lb/>fu apelat a una femna malauta ad una vila, e descubric le sieu bras e <lb/>vi una imflacio petita en la vena funis del bras, e pus que fu romas per <lb/>una hora, vi aquela imflacio anar ayssi cum va verm pujan ad aquest, <lb/>mays pus leugierament que esser por, ayssi cum si fos argent viu <lb/>quan corr de loc en loc. E adonc anet s’en la dolor de aquel loc e <lb/>fiquet se en le muscle, e aprop aqui stec per una hora. E aprop
<pb n="188"/>correc en l’autre cors entro que pervenc al autre bras. E aprop <lb/>recomtec a mi que revolvia se per tot le cors sieu segon que yeu vi; e <lb/>fo trop meravelat de la permutacio de lu e de la velocitat de membre <lb/>en membre. E yeu ja havia vist denant aquo en les mieus huels <lb/>segon aquela manieyra, empero yeu he vistz motz les quals atroban <lb/>dolor esser permutada de membra a membre. Mays no vi aquo am <lb/>les huels ayssi cum en la femna. E yeu no cogiti esser aquo sino que <lb/>es per aquo quar la femna era de viela, on so de secs cors e de venas <lb/>descubertas, e en aquesta apparec al sentiment aquela ventositat <lb/>permutada. E es necessari que no apparesca segon aquesta <lb/>retro-curacio en aquels que son delicioses e am cors humitz de venas <lb/>ameguadas. E cum tu voles la curacio de lu, e le pacient sent aquela <lb/>dolor, lahoras no es a tu aparent al huel ayssi cum havem dit, lahoras <lb/>tu strenh sobre aquel e dejos lu leugierament e secse sobre aquel <lb/>entro que sia yssida aquela ventositat coartada, e cauterize le loc. <lb/>Mays si tu no la vezes am los tieus huels, alhoras tu cura aquel am <lb/>excussio del cors e am aquo que expelleys ventositatz, e carmina <lb/>aquelas am pillulas fetidas e am pillulas de serapi e semblantz. </p>
				<p>De extraccio de sagetas. </p>
				<p>Sagetas son diversificadas segon las specias, e segon les locs dels <lb/>cors en les quals cazo, quar la lor diversitat es que de aquellas so que <lb/>han grans puntas, e petitas, e concavas, e sordas, so es solidas; e de <lb/>lor so que han tres angles, e de aquelas a las quals so que han lenguas; e de <lb/>aquelas a las quals so astelas. E aquela que es segon les membres e las <lb/>pessas en las quals cazo es segon dos manieyras: quar les membres o <lb/>so membres principals concaus, ayssi cum le cervel, le cor, e·l fitge, e <lb/>le pulmo, e les ronhos, e les budels, e la vezica, e a lor semblantz; e <lb/>donc quan catz en alcu de aquestz membres e aparo a tu senhals de <lb/>mort, la qual causa yeu recomtare aprop, lahoras cove que tu evites <lb/>extraccio de aquela sageta en aquels quar la mort siec aquel en <lb/>le qual en las majors disposicios, e quan a tu no appareysso aquestz
<pb n="189"/>mals senhals, e la sageta no es amaguada en la profunditat del <lb/>membre, lahoras tu extratz aquela e cura la plagua. </p>
				<p>E dels senhals del servel es quan catz en lu sageta, e trespassa le <lb/>os, e es yssit del cyphac le qual es sobre le cervel, quar accideys per <lb/>lu soda vehement, e scotomia, e vertige, e rogor en les huels, e <lb/>imflamacio e rogor de la lengua, e spasme e permixtio de <lb/>entendament e vomi de colera, e fort leu es abscindida la paraula e es <lb/>destruida la votz, e es yssit del loc de la plagua humiditat blanca <lb/>semblant a pols, e yeys de lu semblant ad aquositat de la carn. E <lb/>donc si appareyso a tu aquestz senhals, lahoras tu abste de la curacio <lb/>e de la extraccio de la sageta, si non es fora. </p>
				<p>Mays les senhals de la sageta quan catz en le cor, so que ela es <lb/>prop de la mamila senestra, e sent am aquela quays sia ficada en <lb/>causa dura, e no es causa vueda; e fort leu le movement de la sageta <lb/>es semblant a movement del pols, e corr de la plagua sanc negra, e <lb/>siec aquel fregiditat de las extremitatz, e suzor freja, e sincopi; e <lb/>donc sapias que la mort descen ses tot dopte. </p>
				<p>E les senhals quan la sageta ha plaglat le pulmo so eyssiment de <lb/>sanc spumos de la plagua, e les vayssels que so prop del col so <lb/>apostematz, e es mudada la color del malaute, e expira sperit gran <lb/>aut, e demanda atraccio de ayre freg. E si catz la sageta en le <lb/>velament le qual es en le pietz, e la dolor lahoras es prop de las costas <lb/>petitas, e es fayt le ale gran am vehement dolor e am sospir, e no so <lb/>maugutz totz les membres dels muscles. </p>
				<p>E si catz la sageta en le stomac, lahoras fort leu yeys de la plagua <lb/>vianda alcuna indigesta. E si catz la sageta en le ventre, e es ficada en <lb/>lu, yeys alcuna fenda de la plagua, o la tela, o budel le qual es <lb/>disromput, e no es speransa en la curacio de lu extraccio de la <lb/>sageta. </p>
				<p>E si la sageta catz en la vesica, e es yssida defora urina, e <lb/>procesesca de lu alcuna causa a las partidas defora, e fort leu es dolor <lb/>sobre le malaute, lahoras sapias que es mortal. Mays les autres <lb/>membres ayssi cum es la cara, le col, e·l golayro, e las spallas e le <lb/>adjutori, e les spondils del dos, e la furcula, e la coysa, e la camba e a
<pb n="190"/>lor semblantz dels membres, son salvatz segon las majors disposicios <lb/>quan la sageta no atroba vena ni arteria e no es sageta venenosa. E <lb/>yeu recomtare aquo a tu que he vist del esser de aquestas sagetas, <lb/>per que signifiques per aquo sobre la curacio tieua. La qual causa es, <lb/>quar en un home cazec sageta en le lacrimal del huel de lu en la razitz <lb/>del nas, e yeu extrayssi aquela a lu del autra partida, dejos le grays <lb/>de l’aurelha de lu, e es sanat, e no accidic en le huel de lu nocument. <lb/>E extrayssi autra sageta a un @Juzeu la qual cazec en lu en lo grays del <lb/>sieu huel, dejos la palpebra pus dejos, e la sageta ja era occultada e no <lb/>so conseguit de aquela sino una petita extremitat am la qual adhereys <lb/>al sieu fust, e era gran sageta de las sagetas agudas dels @Turcs, am <lb/>ferr leon en la qual no havia aurelhas. E senat es le @Juzieu, e no <lb/>accidic en le sieu huel mal accident. E extrayssi una autra sageta a un <lb/>home crestia la qual era cazuta en le golayro, e era sageta arabica, e es <lb/>aquela a la qual so aurelhas; e adonc yeu inscidegui sobre aquela entre <lb/>doas guidegi, e ja era submersa en le golayro de lu; e adonc yeu so <lb/>subtiliat am aquela, e aprop extraxi aquela, e es sanat le @Crestia. E <lb/>extraxi autra sageta a un home la qual era cazuta en le sieu ventre, e <lb/>cogitegui que moris per aquela; e donc, pus que foro passatz .xxx. <lb/>dias e no es mudat sobre lu alcuna causa de las suas disposicios, <lb/>inscidegui sobre la sageta e engenagui sobre aquela, e es sanat, e no <lb/>accidic a lu accident mal. </p>
				<p>E vi mays un home en le qual cazec una sageta en le dos de lu, e <lb/>consolidada es la plagua sobre lu, e pus que foc aprop set ans, yssic la <lb/>sageta en la razitz de la coyssa. E vi una femna a la qual cazec sageta <lb/>en le sieu ventre, e la plagua es consolidada dedintz lu, e no es <lb/>mudada en las suas disposicios en re, e la femna no atrobec <lb/>nocument en alcunas de las suas opperacios naturals. E vi un autre <lb/>home al qual cazec sageta en la sua cara e consolidada es la plagua e <lb/>romas la sageta, no atrobant aqui mota dolor, e motz semblantz ad <lb/>aquestz. E extrayssi la sageta del home dels princeps del rey que era <lb/>cazuda en le mieg loc del nas sieu e ja havia declinat a la partida <lb/>dreyta un petit, e occultada era tota la sageta. E yeu fu appelat a la <lb/>curacio de lu aprop le cazement de la sageta entro a tres dias. E <lb/>adonc yeu atrobegui la plagua de la sageta mot streyta; e adonc yeu <lb/>inquirigui aquela am tenta subtil, e no sentigui aquela; mays el la <lb/>sentia puncio dejos la aurelha dreyta, e adonc speregui que aquela
<pb n="191"/>punccio era per la extremitat de la sageta. E amplastregui le loc am <lb/>emplaustre en le qual es vertut atrectiva e digestiva, confizant de mi <lb/>que·l loc se apostemes per que appares a mi le loc de la sageta, per que <lb/>secces sobre aquela. E no accidic en le loc accident significant que <lb/>la sageta hagues conseguit aquel loc; e yeu continuegui am le <lb/>emplaustre sobre lu per motz dias e no accidic accident; e <lb/>consolidada es la plagua entretant, e romas le malaute de la extreccio de lu per <lb/>spazi de motz dias entro que un jorn sentic la sageta dintz le sieu nas <lb/>e recontec aquo a mi. E adonc yeu pausegui sobre la plagua medicina <lb/>acuta corrosiva per motz dias entro que foc ubert, e am la tenta yeu <lb/>assagegui aquel, e atrobegui la extremitat de la sageta subtil, la qual <lb/>adhereys al fust. E aprop yeu ajustegui en la apersio de la plagua per <lb/>aquela medicina acuta entro que apparec a mi visiblament la <lb/>extremitat de la sageta, e passec a mi temps am aquo per le spazi de <lb/>temps entro quatre meses. E aprop pus que la plagua foc <lb/>amplificada, e foc a mi possible entrometre las forfexs en lu, e remaure aquela, <lb/>e no obezic ad eyssiment, lahoras yeu no cessegui subtiliar e ingeniar <lb/>sobre aquela am manieyras de engen, entro que comensegui un dia <lb/>sobre aquela am manieyras de engens pendre lu am forceps <lb/>descentment faytas, segon que vindra la forma de aquelas en la fi del capitol, <lb/>entro que extraxi aquela; e aprop restauregui aquela plagua. E alcus <lb/>metges jutgavan que la cartillage del nas no es restaurada, e yeu <lb/>restauregui aquela e la plagua es consolidada, e sanat es le malaute <lb/>per sanetat entiera, e no noguec en lu en deguna causa. </p>
				<p>E yeu recomti a tu la qualitat de extraccio de alcunas sagetas per <lb/>que pauses aquo regla e significacio sobre aquo que no he dit, quar <lb/>las partidas de aquesta art e las difinicios de aquela no so <lb/>conprehendudas am narracio ni no comprehen aquelas le libre. E le <lb/>artifexs savi compara am pauc sobre mot; e am aquo que es present <lb/>sobre aquo que es absent; e atroba operacio novela e instrument <lb/>novel deves le descendement de las causas extranhas del art quan <lb/>accideysso. </p>
				<p>E donc yeu dic que sagetas no son fora-gitadas dels membres en <lb/>les quals son ficadas sino segon dos manieyras: o per atraccio del loc <lb/>en le qual intrec; o per le contrari de la autra partida. E aquela que es <lb/>gitada per le loc don es intrada, o es sageta procedent en loc carnos, e <lb/>es atirada e fora-gitada. E si no obezeys a eyssiment de la hora en <lb/>la qual catz, lahoras cove que tu la laysses per alcus dias entro que
<pb n="192"/>poyresca la carn que es al enviro de lu, e sia alleujada l‘atraccio de <lb/>lu e la sua egressio. E semblantment si es ficada en os e no obezeys a <lb/>tu a eyssiment, lahoras layssa aquela per alcus dias e itera aquela am <lb/>atraccio e mocio en quascun dia, e ja es fora-gitada. E si no obezeys a <lb/>tu eyssiment aprop alcus dias, lahoras cove que tu perforas en le <lb/>circuit de la sageta en aquel os de tota partida am taravel subtil entro <lb/>que·l loc sia amplificat de la sageta, e aprop extratz aquela. <lb/>E si la sageta es ficada en le os del cap e ja ha procezit en un dels <lb/>ventres del cervel, e apparo en le malaute alcus de aquels accidentz <lb/>les quals yeu e ditz, lahoras abste de la extraccio de la sageta <lb/>e layssa aquela entro que·l sieu esser sia equat aprop alcus dias; quar si la <lb/>sageta perve al ciphac, lahoras la mort no es a lu prolonguada. E si la <lb/>sageta no es ficada sino en le cors del os tant solament e no passa <lb/>entro al ciphac, e roman le malaute per alcus dias, e no accideys a lu <lb/>denguna causa de aquels accidentz, lahoras tu engenia en la atraccio <lb/>de la sageta e en la atraccio de lu. Mays si es mot ficada e no obezeys <lb/>a tu a extraccio, lahoras tu aministra taravels en le circuit de la sageta <lb/>ayssi cum havem recomtat, e aprop cura le loc entro que sia sanat. <lb/>Mays si la sageta ja es amaguada en le loc del cors, e es amaguada <lb/>del sentiment, lahoras tu inquireys aquela am tenta, e si tu sentas <lb/>aquela, lahoras atira aquela am alcus sturmentz les quals so <lb/>convenientz a la atraccio de lu. E si no podes sobre lu per la constriccio de <lb/>la plagua e per la longitut del preon, e aqui no es os ni nervi ni vena, <lb/>lahoras tu fen sobre la plagua entro que sia amplificada e que sia <lb/>possible extrayre la sageta. E si so a lu aurelhas am las quals sia <lb/>tenguda, lahoras tu deliura la carn en la qual es ficada de tota partida <lb/>am tot le engen que poyras far; e ingenia sobre aquo, si no podes <lb/>sobre la evasio de la carn en la fractura de las aurelhas e en torssio de <lb/>aquelas entro que obezesca. </p>
				<p>E quan tu administras la extraccio de la sageta en quascun loc on <lb/>sia, lahoras tu usa am torcio de la tua ma am forceps a totas partidas <lb/>entro que fassa aquela obezir; e subtilia am deriera subtilitat que la <lb/>sageta no sia trencada e que sia fayta a tu dificil atraccio de lu e de <lb/>aquela extraccio. E si no podes sobre aquela de la tua hora, lahoras <lb/>tu layssa per alcus dias entro que se poyrescan las partidas que so en <lb/>le circuit de lu, e aprop itera aquela quar lahoras es alleujada. Mays si <lb/>a tu fa contrarietat flux de sanc, lahoras tu administra aquo que <lb/>havem dit de curacio en le sieu capitol. E guarda la tua vertut de
<pb n="193"/>inscizio de vena o de nervi, o de corda, e aministra engen en tota <lb/>manieyra a tu possibla de la evasio de la sageta; e fay aquo am <lb/>facilitat e tranquillitat e tarditat e fermetat ayssi cum yeu e a tu <lb/>recomtat. E donc que fassas contrayre la sageta per so que·l malaute <lb/>sia segon la figura segon la qual foc deves le cazement de la sageta en <lb/>lu, quar es mays juvatiu. Mays si aquo no es a tu possible, lahoras tu <lb/>aministra aquo que es a tu possible per las figuras. </p>
				<p>Mays las sagetas que son fora-gitadas per le contrari del autra <lb/>partida, o que ja de lu procezeys alcuna partida a las partidas de <lb/>fora, o fa gilbositat la extramitat de la sageta per sentiment de la <lb/>partida pus desus de la codena propdana e vezes aquela eminent; <lb/>adonc tu secsa sobre aquela; e sia la seccio segon la quantitat en <lb/>la qual prenguan las forceps; e aprop atira aquela, quar ela es fayta <lb/>leugiera a eyssiment. Mays si es retenguda en le os, lahoras tu tortz <lb/>lama segon contrarietat entro que la sageta enprema en le os, e <lb/>amplifique a si meteys, e aprop extratz aquela. E sino, layssa aquela <lb/>per alcus dias, e aprop itera aquela entro qu’en yesca. E si le fust de <lb/>la sageta es en aquela, lahoras tu impelleys aquela am lu. Mays si le <lb/>fust es cazut e voles aministrar inpulsio, lahoras tu intromet e aquela, <lb/>si es sorda, sturment concau per so que intre la concavitat de lu en la <lb/>coa de la sageta e aprop impelleys aquela am lu. Mays si la sageta es <lb/>concava, lahoras tu impelleys aquela am sturment fort intrant en <lb/>aquela, quar la sageta es alleujada per aquela. </p>
				<p>E si la sageta es entoxiguada, lahoras cove que tu concaves tota la <lb/>carn en la qual es le vere, si es a tu possible aquo, e aprop cura aquela <lb/>am aquo que si conveneys. </p>
				<p>E si la sageta catz en le pietz, o en le ventre, o en la vesica, o en le <lb/>costat, e es propinqua per so que tu tocas aquela am la tenta, e es a <lb/>tu possible secsar sobre aquela, lahoras secsa sobre aquela e guarda te <lb/>de inscizio de vena o de nervi, e extratz aquela, e aprop cos la <lb/>plagua si indigeys, e cura aquela entro que sia sanada. </p>
				<p>Forma de forceps am las quals so atiradas las sagetas: </p>
				<p>
					<pb n="194"/>Sian las extremitatz de lor cum a bec de ausel que son faytas cum <lb/>serra quan prendon sobre la sageta per so que no la layssen. E de <lb/>aquelas son faytas motas specias, grans, paucas e migieras, segon la <lb/>quantitat de la grandeza de la sageta e de la sieua pauqueza, e de la <lb/>amplitud de la plagua, e de la constriccio de lu. </p>
				<p>Forma de impellent concau de aquesta extremitat conquava ayssi <lb/>cum pena de ausel per so que sia alleujat le intrament de la sageta en <lb/>lu, e impulcio de aquela sorda: </p>
				<p>Forma de impellent de sorda extremitat: </p>
				<p>ayssi cum ray per so que sia alleujat le intrament de lu en la sageta <lb/>concava e es impellida am aquel. </p>
				<p>De fleubotomia de las venas. </p>
				<p>Las venas de fleubotomia de las quals corr costuma de <lb/>fleubotomar so .xxx., de las quals so en le cap .xvi., so es doas venas pulsatils <lb/>las quals so aprop las aurelhas, dic alhasisain; doas herbas que <lb/>so en les dos templars apparentz; e doas venas que so en dos lacrimals <lb/>de dos huels que son appeladas aspicientz; e la vena preparada en le <lb/>mieg loc del front, e la vena que es en la extremitat del nas; e doas <lb/>guidegi que so al col; e doas venas que so en la labia desus; e doas <lb/>venas que so en la labia dejos; e — aquestas so las venas que so <lb/>appeladas algelic —; e so doas venas que so dejos la lengua. </p>
				<p>Mays las venas que so fleubotomadas en les brasses so .v.; quar de <lb/>aquelas es una cephalica, e es deves le latz silvestre; e le poble appela
<pb n="195"/>“la vena del cap”, e sorda, e es vena migiera, e es composta de un <lb/>ram de la basilica, e de autre ram de la cephalica; e nomna aquela le <lb/>poble “vena de tot le cors”, e basilica es vena la qual es pausada en <lb/>le latz domestic, e es nomnada “citillar”, e nompnan aquela les <lb/>vulguars “vena del ventre”; e funis del bras, e es pausada sobre le <lb/>focil, e es aquela en la qual es fleubotomat, e es aquela que appar <lb/>sobre le poutz per apparicio manifesta; e salvatella, e es la vena que <lb/>es entre lo dit auricular e·l pus petit dit, e so en lu dos ramps. <lb/>E en le pe e la camba so tres venas; la una de aquelas es que es <lb/>dejos la curvatura del denolh del latz silvestre; e la segonda es <lb/>sophena, e·l loc de lu es dejos la camba del latz domestic; e la vena <lb/>sciatica, e·l loc de lu es dejos la camba del latz silvestre; e en la <lb/>camba son autras venas semblantz ad aquelas. </p>
				<p>Le juvament de las venas que so aprop las aurelhas es a cataris <lb/>antics e emigranea e sahafati e ulceracios del cap malas antiquas. E la <lb/>qualitat de sagnar aquelas es segon que yeu recomti a tu: es que sia <lb/>ras le cap del malaute, e sia freguat le cap del malaute en le occipiti <lb/>en le loc de amdoas las venas am drap ample am bona fricacio; aprop <lb/>strenha le malaute le sieu col am una benda entro que apparan las <lb/>doas e les locs de lor so aprop las aurelhas en dos locs depremegutz <lb/>del cap; e quereys aquela am le tieu dit, e si tu sentes le pols de <lb/>aquelas am le dit tieu, aqui senha am tenta. Aprop tu pren la lancea <lb/>cutellar, e es aquela que es inscident, e aprop tu intromet aquel <lb/>dejos la vena en la codena entro que·l fleubotomi vengua al os. E <lb/>aprop eleva la tua ma am la vena e la codena a las partidas desus e <lb/>inscideys la vena am inscizio inscident. E sia la longitut de la inscizio <lb/>la quantitat de dos ditz ajustatz o entorn de aquo; e fay yssir del sanc <lb/>atant quant voles. E aprop strenh am pulvils e layssa aquela entro <lb/>que sia sanada. E ja e precedit en le comensament del libre la inscizio <lb/>de aquelas e de lor la cauterizacio. </p>
				<p>Mays de las doas venas arterias que so als templars le juvament de la <lb/>fleubotomia es a emigranea antiqua e sode malvada e obtalmia <lb/>assidua e cors de superfluitatz acutas effusas als huels. E la qualitat <lb/>de fleubotomar aquelas es segon que yeu recomti a tu: constrengua le <lb/>malaute le sieu col mot entro que apparan las doas venas al sentiment
<pb n="196"/>per appericio manifesta e sia demonstrat le pols de lor dejos le tieu <lb/>dit; e lahoras tu senha am tenta. E aprop tu eleva la codena desobre <lb/>la vena a las partidas desus am le tieu dit indic, e intromet le <lb/>fleubotomi inscident dejos, e eleva la vena en sus; e inscidey aquela <lb/>ayssi cum has fayt en las doas venas autras; e fay correr del sanc <lb/>segon la quantitat de la tua necessitat. E aprop deslia la coartacio del <lb/>malaute, e pausa le tieu dit sobre la vena per una hora, e aprop pausa <lb/>sobre aquela coto e pulvils e strenh aquela desus am fort constriccio, <lb/>e layssa aquela entro que sia sanada. E ja es precedida la <lb/>rememoracio de lor, e de aquelas la inscizio, e la atraccio en le comensament <lb/>del libre. </p>
				<p>E donc le juvament de fleubotomia de la vena del front es aprop <lb/>la fleubotomia de la cephalica a las malautias antiquas de la cara e a <lb/>emigranea e rogor e ulceracios fetidas. E la qualitat de la fleubotomia <lb/>de lu es segon que yeu recomti a tu; so es que·l malaute strenha le <lb/>sieu col am una benda entro que apparesca la vena; e aprop pren le <lb/>insturment le qual es nompnat fossori del qual aquesta es la forma de <lb/>lu: </p>
				<p>Pausa la puncta eminent la qual es al cap del fossori sobre aquela vena <lb/>e percuteys sobre lu am penche o am autre causa en la manieyra de <lb/>lu, e layssa lo sanc correr segon la quantitat la qual voles; e aprop <lb/>deslia la perforacio del malaute e strenh aquela entro que sia sanada. <lb/>E alcunas veguadas es uberta am fleubotomi lat, empero no cove <lb/>que·l fleubotomi sia de acuta extremitat ayssi cum les autres fleubotomis, <lb/>abantz sia de lada extremitat, e fleubotoma aquela segon le tranvers, <lb/>quar le os es propda e fort leu trencaria en lu le fleubotomi quan es <lb/>subtil. </p>
				<p>Mays le juvament de las duas venas que so als lacrimals de dos <lb/>huels per scabia del huels per rogor e sebol en les huels, e a las <lb/>malautias de la cara. E la qualitat de la fleubotomia es que·l malaute <lb/>strenha le col sieu am una benda, e aprop fleubotoma aquelas, e tu <lb/>sias stant sobre le cap de lu. E sia fayta la fleubotomia segon le transvers
<pb n="197"/>a longitut un pauc am fleubotomi pauc, quar en le loc no es carn; e si <lb/>le fleubotomi es subtil, fort leu la extremitat de lu es trencada. E <lb/>aprop fay correr del sanc atant quant es a tu necessari, e pausa sobre <lb/>aquelas coto, e strenh aquelas per una nueyt, e aprop deslia aquelas. <lb/>Mays le fleubotomi de la vena del nas es conferent a febre acuta <lb/>e a soda vehement, e a las malautias de la cara e emigranea e rogor <lb/>que accideys en la cara, e majorment quan es antiqua. E la qualitat <lb/>de la fleubotomia de lu es que·l malaute strenha le sieu col e aprop te <lb/>le sieu nas am la tua ma sinistra, e pren le fleubotomi subtil lonc e <lb/>fica aquela en le mieg loc del cap del nas segon rectitut, quar la <lb/>vena no appar al sentiment aqui, e quar le sanc comensa a fluir <lb/>tantost. Cove que tu ultimes la tua ma am le fleubotomi petit a petit <lb/>e fassas correr del sanc segon la tua necessitat; e aprop lia aquela per <lb/>una nuoyt, quar aquela es restaurada leugierament. </p>
				<p>Mays le juvament de la fleubotomia de las doas guidegui a <lb/>constriccio de ale e a comensament de lepra e a motas malautias e <lb/>inpetige e malas ulceracios corrosivas ayssi cum herpotromeno. E la <lb/>qualitat de la fleubotomia de aquelas es que el malaute strenha <lb/>dejos quascuna en le sieu col am liament; e estia le artifexs sobre le <lb/>cap del malaute, e le malaute sia sezent sobre una sezela. E aprop <lb/>fleubotoma la vena al lonc am fleubotomi ample petit a petit; e aprop <lb/>extratz de sanc segon temprada quantitat o segon aquo que vezes de <lb/>necessitat que es ad aquo; e aprop fay semblant del autra vena. E <lb/>aprop deslia le liament e strenh las doas venas am strictura migiera <lb/>per so que·l malaute no sia prefocat, e laysa entro al mati quar la <lb/>plagua es sanada. </p>
				<p>E le juvament de la fleubotomia de las venas algerich, . . . . <lb/>comfereys a petitas apostemas e pustulas de la boca e corrupcio de las <lb/>gengivas e malas ulceracios e fissuras, e a malas ulceracios que so en <lb/>le nas e en le circuit de lu. E la qualitat de la fleubotomia de aquelas <lb/>es que fases cezer le malaute denant tu, e strenh le col de lu am una
<pb n="198"/>benda, e aprop revolveys las labias de lu e reguarda a doas venas <lb/>de las quals la una es de la dextra de la labia e la segonda de la <lb/>senestra; e la demonstracio de quascuna es per la negror de quascuna <lb/>de amdos, e aquo mays es quar en le circuit de aquelas so venas <lb/>menudas negras; e adonc inscideys cascuna per inscizio inscident. <lb/>Mays si dubitacio es dejos tu, e no sabes qual es de aquelas, lahoras <lb/>tu enten a inscisio de la major de aquelas, e de la pus manifesta de <lb/>aquelas. E fay le semblant de las doas venas que so en las labias <lb/>desus. Mays costuma corr mays a inscidir las doas venas que so en la <lb/>labia dejos. </p>
				<p>Mays de doas venas que so dejos la lengua le juvament es <lb/>aprop la fleubotomia de la cephalica a prefocacios que so en le <lb/>guolayro, a la malautia de la uvula, e a malautias de la boca. E la <lb/>qualitat de fleubotomar aquelas es que segue le malaute entre las <lb/>tuas mas denant le solel, e eleva la lengua de lu, e reguarda dejos la <lb/>lengua, de la un latz de lu vena e del autre latz vena, e la color de <lb/>quascuna es declinant a negror. E adonc fleubotoma quascuna; e <lb/>guarda te que no ultimes la tua ma en fleubotoman aquelas, quar <lb/>dejos aquelas so arterias. </p>
				<p>E las tuas venas que so fleubotomadas en le coyde so en las quals <lb/>corr costuma en totz les homes, e la fleubotomia de lor es fayta segon <lb/>dos manieyras, o pongen am le fleubotomi mirtilat o olivar a <lb/>subtilitat declinant; o secsar am fleubotomi cutellar, e apelha si <lb/>alnessil, e aquesta es la forma de lu: </p>
				<p>E aquest alnessil es que conveneys a seccio e de aquels so specias latz <lb/>e subtils segon la amplitut de las venas e segon la strictura de <lb/>aquelas. </p>
				<p>
					<pb n="199"/>Forma de fleubotomi mirti: </p>
				<p>sia le latz de lu ayssi cum vezes, e conveneys a obrir las venas <lb/>concavas plenas procedentz apparentz grossas, e ad aquelas que <lb/>conteno sanc gros torbat. </p>
				<p>E aquesta es la forma de fleubotomi olivar: </p>
				<p>E aquest fleubotomi es de menor latitut e de pus subtil extremitat, e <lb/>conveneys a fleubotomia de venas subtils que conteno sanc subtil <lb/>citri. </p>
				<p>Mays le juvament de la fleubotomia de la vena basilica la qual es <lb/>una de tres venas: quar extratz le sanc de las malautias que so dejos le <lb/>guolayro e·l col, e de aquo que siec le pietz e·l ventre. E conveneys <lb/>al fleubotomador, quan fleubotomia aquela, que guarde be aquela e <lb/>sia sobre-temor en aquela, quar dejos lu ha arteria, e si erra e ajusta <lb/>en la punctura del fleubotomi, inscidira aquela arteria e accidira <lb/>fluxs de sanc, per so que cove que no fleubotomes aquela am <lb/>fleubotomi pungent, abantz sia sectant cum alnessil. E si no appar la <lb/>basilica per apparicio manifesta, lahoras cove que tu laysses aquela e <lb/>que tu mudes a la autre, o que cerques alcun ram sieu; o que <lb/>fleubotomes en loc de lu finis del bras, quar aquela es manifesta; e <lb/>secsa aquela am fleubotomi alnessil ayssi cum havem dit. Mays si tu <lb/>voles la fleubotomia de lu meteyssa, lahoras cove denant la strictura <lb/>del bras que toques le loc entro que conogues le loc dels pols, e aprop <lb/>senha sobre lu am tencha; e aprop lia le bras e secsa la vena am <lb/>seccio concava am fleubotomi alnessil ayssi cum havem dit; e <lb/>guarda te que caja la percussio per alcu spazi del loc de la arteria. E <lb/>quan tu vezes, cum strenhes le liament, imflacio en le loc que has <lb/>senhat am tencha, lahoras aquela inflacio es inflacio de la arteria, e <lb/>donc squiva aquela. E si vezes le sanc fluir en la fleubotomia ayssi
<pb n="200"/>cum aurina de enfant, e·l sanc es subtil rog, lahoras sapias que es del <lb/>sanc de la arteria; e lahoras tu coyta e pausa le tieu dit sobre aquel <lb/>per lonc spazi; e aprop osta le tieu dit, e si lo sanc es abscindit, quar <lb/>motas veguadas es abscindit, lahoras tu strenh le bras e layssa aquel. <lb/>E guardes le malaute de la moccio de lu, e sia sobre-temor de lu e no <lb/>maugua aquel per alcus dias entro que sia sanat. Mays si le sanc no es <lb/>abscindit, e vezes que deves tu no es present medicina ad aquo, <lb/>lahoras tu inscideys la arteria, si appar a tu; quar la extremitat de lu es <lb/>contrayta, e es abscindit le sanc; o que prenguas scorsa de fistic, e <lb/>fen aquela, e pren la una maytat e strenh aquela sobre le loc de la <lb/>vena am strictura descent am liament e am pulvils entro al autra dia. <lb/>E lahoras si le sanc es abscindit, bo es; e sino, lahoras cura aquel am <lb/>aquo del qual es precedit a la rememoracio del loc de las polveras <lb/>abscindentz flux de sanc. E la abscizio del sanc de lu es dificil en <lb/>motas disposicios per le loc petit de la plagua e la possibilitat del <lb/>liament del bras. </p>
				<p>Mays de la vena fusca la fleubotomia es juvament que extratz lo <lb/>sanc de la partida subirana del cap e a la partida dejos del cors; per <lb/>aquo quar es composta de ram de la basilica e de ram de cephalica, <lb/>ayssi cum havem dit. E cove al fleubotomant aquela que sia <lb/>sobre-temor en la fleubotomia de lu, quar dejos aquela es un nervi; e adonc <lb/>si ajusta en la punctura del fleubotomi e atroba le nervi, accidira a lu <lb/>stupor, e es difficil la sanacio de lu, e fort leu no es sanat de tot, E <lb/>aquest nervi motas veguadas apar al sentiment; e si es ocultat ad <lb/>alcus homes e es subtil e no es monstrat, lahoras cove que tu pauses <lb/>le fleubotomi am le qual tu fleubotomas am seccio de alnessil, e evita <lb/>le nervi am la tua fortalesa. E si la vena es entre dos nervis, lahoras <lb/>tu fen la vena en la longitut. </p>
				<p>Le juvament de la fleubotomia de la vena cephalica es que <lb/>atratz le sanc del cap e comfereys a las malautias dels huels. E cove <lb/>en aquest propriament, si vols que la fleubotomes pungen am <lb/>fleubotomi olivar o am fleubotomi mirti; quar es la pus salva de totas <lb/>las venas, quar no es dejos lu arteria ni nervi. Mays empero <lb/>conveneys a tu deves la fleubotomia que guardes que am le <lb/>fleubotomi no punguas le cap del lacert tant solament, e cerques le <lb/>loc pus leugier, e no notz a lu, si no es atrobat am la percussio
<pb n="201"/>primieyra que sia sobre aquela am fleubotomia alcunas veguadas. <lb/>Mays empero fort leu es apostemat en alcus homes, quan no es <lb/>fleubotomat en la primieyra percussio, mays no notz en re aquel <lb/>apostema. </p>
				<p>Mays la qualitat de la fleubotomia de aquela e les accidentz de <lb/>lu so motz, en les quals te cove cogitar en lor rectificacio. Le primier <lb/>de lu es del qual cove que sapias que fleubotomia no es aministrada <lb/>sino en conservacio de sanetat e per speransa de lu e cautela de <lb/>aveniment de malautias, e que sia fayta fleubotomia en la una de <lb/>las venas que so en le coyde, so es: cephalica, fusca e basilica; e que <lb/>sia fayta fleubotomia al comensament de primaveyra, sobre dejun en <lb/>primaviera e autunppne, e en invern aprop la comestio, quan apparo <lb/>significacios de replecio. E sia fayta fleubotomia e le tertz dia o al <lb/>primier pus que del jorn siran passadas tres horas. Mays <lb/>fleubotomia que es aministrada, mays quan provoca convenencia e necessitat <lb/>ad aquo, o de nuoyt o de dia, en tota hora e en tot temps. E cove <lb/>que efant no sia fleubotomat entro que aja .xiiii. ans, e femna que <lb/>sia prenhs no sia fleubotomada sino del quart mes entro al sete, e <lb/>les viels no sian fleubotomatz les quals ja han passatz .lx. ans. <lb/>E cum alcu vol esser fleubotomat per qualque manieyra sia, cove <lb/>que mondifique les sieus budels denant la fleubotomia am clisteri <lb/>leon, si en aquels ha mota fenda retenguda, per so que las venas no <lb/>atiro las superfluitatz en la fleubotomia dels budels, que son <lb/>puridas, e que no noguan als membres principals. E no sian <lb/>fleubotomatz les pascientz naucea sacertiva e crapula, ni evasent de <lb/>malautia ni de ebretat entro que aquo sia remaugut aquo de lor, ni <lb/>malaute de ydropici, e mays que fleubotomia sia temuda aprop colica <lb/>passio e aprop vomit, e aprop cos de ventre, e aprop multiplicacio de <lb/>coyt e de trebal e de exercici de dejunis o de vigilias e de tota causa <lb/>que dissolveys la vertut, o sia corpore28 o animal. E aprop considera en <lb/>subtiliacio de humos denant aquo si le sanc es gros, am viandas e <lb/>beures, e am medicinas si aquo es a lu possible ad aquo. E aprop <lb/>intre en banh si alcuna causa no prohibeys, o sia excersitat per alcun <lb/>exercici per so que·l sanc sia subtiliat. E pausa la fleubotomia de lu <lb/>en le pietz del dia, so es enviro la hora de tercia, ayssi cum havem
<pb n="202"/>dit. E perforsa te que·l pietz de aquel sia guardat en aquel dia de <lb/>totz mals accidentz animals, ayssi cum es angustia, ira, temor, e de <lb/>totz accidentz corporals, ayssi cum es trebal e pena superflua e coyt e <lb/>semblantz a lor. E a la sua sezelha fassa esser presentz las causas en le <lb/>us de la qual corr costuma dels homes am aromaticitat e odorament e <lb/>am bals e semblantz ad aquels segon la cantitat de possibilitat. E <lb/>segua le fleubotomador sobre un coyssi que sia pus aut que·l coyssi <lb/>de aquel que deu esser fleubotomat. E aprop extragua le sieu bras, e <lb/>fregue aquel am la sua ma le fleubotomador doas o tres veguadas; e <lb/>aprop strenha le liament am correia e involva aquel doas veguadas. E <lb/>sia la strictura temprada, quar la strictura quant no es engual, o la <lb/>strictura es am superfluitat, lahoras prohibeys de fluxs del sanc; o <lb/>es am mollificacio, e lahoras prohibeys le cors del sanc eyssament. E <lb/>aprop la strictura, cove que aquel que deu esser fleubotomat fregue <lb/>las suas mas ensemps entre lor entro que las venas sian imfladas, e <lb/>sian declaradas al sentiment. E aprop le fleubotomador unte le sieu <lb/>fleubotomi am un pauc de oli antic propriament; e aprop pausa le <lb/>sieu di indic de la ma senestra sobre aquela vena, dejos le loc del qual <lb/>vol la fleubotomia, per que la vena fuja un pauc, e la percussio sia <lb/>sessada quar de las venas es la qual atrobas ayssi cum corda fugent <lb/>deves la fleubotomia, e de aquelas es que es plena de ventositat e <lb/>quan pauses le fleubotomi sobre aquela es contrayta deves le <lb/>fleubotomi, e es desceubut le fleubotomador; e le fleubotomi no <lb/>uobre la vena, e si uobre, aquela es streyta. E donc, per aquo cove <lb/>que·l fleubotomador sia fermat e sia sollicit en totas aquestas causas. <lb/>E aprop depause le fleubotomi, mays si la vena es huberta en una <lb/>veguada, lahoras bo es; e sino, tu itera aquo autra vaguada dejos <lb/>aquel loc un pauc, o sobre lu am festinacio, si le loc no es apostemat. <lb/>Et si le loc es apostemat, o le malaute se spauresca, lahoras tu le <lb/>layssa per un dia o per dos, e no strenha le liament, quar fort leu <lb/>atirara apostema caut, ni no intre en banh. E aprop itera la <lb/>fleubotomia si la ama. E si la apercio es petita e corr sanc <lb/>subtilment, e temes que non yesca sanc la cantitat que voles, lahoras <lb/>tu itera le fleubotomi en aquel trauc segon rectitut e ajusta en la <lb/>appercio un pauc, e fay aquo am festinacio denant que·l loc sia <lb/>apostemat, quar le loc es apostemat en motz homes deves pauca <lb/>apercio. Mays si vezes aquel ja apostemat, lahoras no iteres sobre lu, <lb/>quar no escusa a tu alcuna causa; e pausa sobre aquel alcuna partida
<pb n="203"/>de la fenda de oli, quar alleuja le cors del sanc. E es milhor en aquest <lb/>loc que oli e que les autres olis. E semblantment aministra fenda de <lb/>oli en tota fleubotomia am la qual fleubotomes las venas deves la <lb/>prohibicio de cors de sanc, e fan aquo tyriaca alfadoc e sagzenea <lb/>quan es pausat de la una de aquelas sobre le loc, quar le sanc es <lb/>subtiliat e es revolvut quan es gros. E si en le loc de la fleubotomia es <lb/>engendrat gran apostema, quar motas veguadas accideys, e <lb/>majorment ad aquel que no es stat sangnat sino aquela veguada, o en la <lb/>apercio de la vena pauca, e lahoras tu coyta, e pausa sobre le loc <lb/>sponja infuza en aygua e sal, un pauc scalfada, e strenh aquela per <lb/>una hora, quar es dissolvut. E cove que fassa aquo aprop le yssiment <lb/>del sanc de aquela vena am compliment de lu o de autra vena. E si <lb/>roman en le loc per alcus dias alcuna negror o viriditat, no notz aquo; <lb/>e si voles, pausa sobre aquel alcuna causa de aloen e de mirra <lb/>dissolvut, o alcuna causa de suc de mentastre o de calament o <lb/>semblant de lu. </p>
				<p>E motas veguadas accideysso apostemas e eminencias deves <lb/>fleubotomia de la basilica. E donc pausa la tua ma sobre aquela, e si <lb/>lahoras tu atrobas mollicia deves la tua compressio sobre aquela, <lb/>lahoras aquela eminencia es malvada e mala; e adonc guarda te que <lb/>pauses sobre aquela alcuna causa de aquo que havem dit, quar fort <lb/>leu fluira de la arteria sanc. E fay emplaustre am aquo en que es <lb/>stipticitat, per que le loc sia endurat, e aprop cura aquel am l’autra <lb/>curacio entro que sia sanat. </p>
				<p>E cove que extraguas del sanc a tot hom segon la quantitat de la sua <lb/>vertut e segon la color vencent sobrc le sanc segon que appar. <lb/>Quar si le sanc es negre, lahoras tu le layssa yssir entro que sia rog; e <lb/>semblantment si tu le vezes gros, lahoras tu le layssa yssir entro que <lb/>sia subtiliat; e semblantment si es agut, entro que sia ostada la <lb/>acuitat de lu. E cove ad aquel que es ple e fort e ha necessitat de <lb/>extraccio de sanc en una veguada, que sia amplificada la fleubotomia <lb/>de la vena e le fleubotomi sia lat. E en aquel que es freul, sia fayt le <lb/>contrari de aquel, e cove que extragua aquel en tropas veguadas, e <lb/>que le trauc sia streyt. E le milhor que es administrat en fleubotomia <lb/>de vena es que sia la seccio transversa, no punctura. E aquesta <lb/>manieyra de fleubotomia es salva de flux de sanc e de inscizio de <lb/>nervi, e es pus lausabla e pus salva que fleubotomia segon latitut e <lb/>longitut. </p>
				<p>E a la qual es acostumat sobrevenir sincopi deves la fleubotomia, e <lb/>cove que tu cures aquel denant la fleubotomia am un petit de pa infus <lb/>en vi de milgranas o de oximel simple scalfat; e extratz a l u del sanc
<pb n="204"/>en tres veguadas o quatre. E si es enfregiditat de compleccio, lahoras <lb/>prengua denant la fleubotomia pa infus en eyssarop de mirra o en <lb/>eyssarop de mel aromatizat am specias ayssi cum am pebre, canela, <lb/>gingiebre e semblantz, o en eyssarop aromatizat e mot odorant. E si <lb/>accideys sincopi deves la fleubotomia, e es causa de lu issiment de <lb/>mot sanc, lahoras cove que prengua en beure aygua de carn e eyssarop <lb/>mot odorant subtil; e use de aromaticitat am algualea, e sia linit le <lb/>sieu pietz am aquela. E usa de las autras causas que havem ditas en la <lb/>divisio en le capitol de sincopi per evacuacio. E qui vol eventar le <lb/>sieu bras e dissolver le sieu sanc segonda veguada, cove a lu del qual la <lb/>fleubotomia es per mota evacuacio, e la vertut de lu es freol, que <lb/>evacue le sanc petit a petit, so es segon la quantitat de la vertut en les <lb/>dias continuables. Mays qui vol eventar le sieu bras, e gitar lo sieu <lb/>sanc segonda vetz, e le sieu cors es fort, lahoras fassa aquo aprop .vii. <lb/>horas o .ix. de la primieyra fleubotomia. Mays qui vol atirar le sanc <lb/>del cors sieu al contrari de la partida a la qual declina, cove que sia <lb/>eventat en le segon dia o le tertz. </p>
				<p>Mays aquel cors en le qual es mot sanc ja scalfat e es acuit e fa <lb/>accidir febre, cove que sia gitat de lu sanc en una veguada e sia de lu <lb/>gitada gran cantitat e sia amplificada la apercio entro que accidesca <lb/>sincopi, pus que tu auras conservadas totas las condicios de <lb/>fleubotomia; e que pauses la tua ma sobre le pols de lu deves le cors del sanc, <lb/>per que no endevengua mort en loc de sincopi, quar motas veguadas <lb/>endeve aquo quan le fleubotomador es ignorant e negligent. E no <lb/>cove quan tu voles desliar le bras e evacua le sanc segonda veguada, <lb/>cum ja sia claus le orrifici de la vena e sia fayt difficil issiment del <lb/>sanc, que tu premas subre aquel am vehemencia e encurvat sia <lb/>extendut leugierament, quar aquo es trop mal. Habantz le layssa <lb/>entro que sia fleubotomat segondament; o remau aquo am la acuitat <lb/>del fleubotomi que es coagulat del sanc en le orrifici de la vena; o <lb/>pausa sobre aquel de tyriaca alfarach, o de sagzenea, e comprem <lb/>aquel am compressio leugiera entro que·l sanc sia fora yssit. E si la <lb/>vena es apostemada, lahoras layssa aquela e no la toques entro <lb/>que·l apostema sia sedat. E si necessitat te provoca a evacuar le sanc <lb/>segondament, e no es excusacio, lahoras tu sagna aquel sobre aquel <lb/>loc o en l’autre bras en autra vena. </p>
				<p>E la vena apelada “funis del bras” es fleubotomada en loc de la <lb/>fusca o de la basilica, quan no so atrobadas o so amaguadas, quar es
<pb n="205"/>composta de aquelas. E la qualitat de la fleubotomia de lu es que·l <lb/>malaute intrometa la sua ma en aygua cauda entro que·l focil se <lb/>enrogezesca e que la vena apparia manifestament. E aprop sia <lb/>strengut sobre aquel am liament am strictura migana; e aprop <lb/>fleubotoma segon le tranvers petit, no latitudinalment ni segon la <lb/>longitut. E sia la apercio ampla e sia la tua fleubotomia am la qual tu <lb/>fleubotomas aquela sobre la junctura de la ma un petit. E si es <lb/>prohibit le fluxs del sanc, lahoras tu itera la ma en l’aygua cauda e <lb/>layssa le sanc correr en la aygua entro que consieguas la tua <lb/>necessitat. Mays si tu eras en les dias d’estiu, lahoras tu yest excusat <lb/>de la iteracio de la ma en l’aygua cauda, e le mes es pausat le cors del <lb/>sanc en aygua cauda en temps de yvern. E la fleubotomia de aquesta <lb/>vena es pus salva que de totas las autras venas, quar dejos lu no ha <lb/>vena pulsatil, ni nervi. </p>
				<p>E la fleubotomia de la savatella de la ma dreyta es conferent a <lb/>las malautias del fetge. E la qualitat de la fleubotomia de lu es que tu <lb/>strenguas la ma am liament o am la tua ma, pus que tu l’as mesa en <lb/>ayga cauda, entro que la vena sia imflada e sia be demostrada al <lb/>vezement; e aprop fleubotoma aquela transversan; e si inscidas <lb/>aquela de tot no nozera aquo en re. E conserve que no ultimes la tua <lb/>ma am la fleubotomi, quar dejos lu so les nervis dels ditz denudatz de <lb/>carn. E aprop itera la ma en l’aygua cauda e laysse correr le sanc en <lb/>aquela, quar si tu no iteras aquela en l’aygua cauda, le sanc sira <lb/>coagulat en lo orrifici de la vena, e es prohibit de flux. E cum es <lb/>extrayt le sanc segon la quantitat de necessitat, lahoras tu pausa <lb/>sobre la vena oli e sal, per que no sia consolidada coytadament; e <lb/>semblantment cove que tu fassas en tot ram streyt. </p>
				<p>Mays le juvament de la fleubotomia de aquela de la ma senestra, <lb/>es que es conferent a las malautias de la melsa. E fay semblantment <lb/>en la fleubotomia de lu ayssi cum has fayt en l’autra. </p>
				<p>E le juvament de la vena sephena de la fleubotomia es a las <lb/>malautias que so en la partida dejos del cos, ayssi cum so malautias <lb/>de la mayre, e a retencio de mestruas, et a las malautias dels ronhos e <lb/>ulceracios de coyssas e de cambas antiquas, e a lor semblantz de las <lb/>malautias. E la qualitat de la fleubotomia de lu es que·l malaute <lb/>entrometa lo sieu pe en aygua cauda e fassa sobre aquel fricacio entro <lb/>que be apparen las venas; e lia sobre la junctura del pe am correia; e <lb/>le loc de la vena le talo apparent deves le dit pous, e de aquela so <lb/>ramificatz en la facia del pe motz ramps. E donc fleubotoma le pus <lb/>ample ram o dejos la camba deves le talo deves la agreguacio de lu, <lb/>quar es milhor e pus sal. E si fleubotomas aquela en la facia del pe,
<pb n="206"/>lahoras tu te guarda dels nervis que so dejos aquela sobre la facia del <lb/>pe, e pausa la tua fleubotomia am la qual tu fleubotomas per le <lb/>travers, quays cum si tu la volias inscidir. E sia le fleubotomi <lb/>vosil. Mays si es prohibit le issiment del sanc; lahoras tu itera le <lb/>pe de lu en l’aygua cauda e layssa correr le sanc en aquela entro <lb/>que sia evacuat. </p>
				<p>E si le fleubotomador erra en la primieyra veguada, lahoras itera <lb/>am le fleubotomi en sus un pauc, quar le loc es sal; e no temes de <lb/>lu malician, mays que te guardes dels nervis ayssi cum havem dit. E <lb/>semblantment fay de la sophena del autre pe engualment. </p>
				<p>E de la vena sciatica, le loc ayssi cum havem dit es deves le talo <lb/>dejos la cavilha de la partida silvestra. E le juvament de la <lb/>fleubotomia de lu es a dolo de anca quan es per sanc caut. E la <lb/>qualitat de la fleubotomia de lu es que·l malaute intre en banh, e <lb/>festine e strenha la cueyssa de lu del latz de la ancha entro desus le <lb/>talo desus quatre ditz an una benda longua subtil, quar no appar sino <lb/>per aquo. E donc quan appar, lahoras tu fleubotoma aquela segon <lb/>cascun engen que es a tu possible e segon le tranvers, e es milhor; o <lb/>inscidas aquela per inscizio o secces aquela per seccio, quar le loc de <lb/>lu es sal. E ela es en motz homes mot ameguada; e si atrobas aquela, <lb/>e no appar al sentiment de tot, lahoras fleubotoma alcun ram de lu, e <lb/>es aquel que appar en le dos del pe enves le dit auricular e le anular. <lb/>E guarda te dels nervis, e fay correr del sanc la quantitat que voles. E <lb/>aprop deslia la strictura e pausa sobre le loc de la fleubotomia coto e <lb/>strenh le loc, quar leugierament es sanat. </p>
				<p>De ventozacio e de las qualitatz de uzar de aquelas. </p>
				<p>Ventozas so de corns, o de eram, o de veyre. E ventozacio es <lb/>fayta segon doas manieyras: la una de lor es am scarificacio e extracio <lb/>de sanc, e l’autra es ventozacio ses scarificacio.E aquesta ventozacio <lb/>que es ses scarificacio es segon doas manieyras, quar o es am foc o ses <lb/>foc. E a las ventozas que so administradas am scarificacio e extraccio <lb/>de sanc son .xiiii. locs del cors, dels quals la un en lo qual so <lb/>pausadas ventozas es alnocrati, e es la deriera partida del cap; e le
<pb n="207"/>mieg loc d’el de doas partz del col ensemp; e ventozas del mento <lb/>dejos la mandibula pus dejos de la boca; e ventozas de doas spatulas; <lb/>e ventozas de alohoster, e es sobre la fi de la coeta; e ventozas de dos <lb/>focils, e so de dos brasses; e ventozas de doas cavilhas; e ventozas de <lb/>doas cuoyssas. </p>
				<p>E ventozacio no extratz le sanc sino de las venas menudas <lb/>sparssas en la carn, e per aquo no catz la vertut per aquelas, ayssi <lb/>cum es cazement per fleubotomia; ni no cove que ventozacio sia <lb/>fayta am foc o ses foc en alcuna malautia fayta per replecio entro que <lb/>le cors tot sia evacuat. Mays si necessitat provoca a ventozacio per <lb/>malautia o per continua, aministrem aquela en tota hora al <lb/>comensament del mes e en la fi de lu, e en le mieg loc de lu e en <lb/>qualque temps sia. La qual causa es quar dels homes es en les quals es <lb/>sanc multiplicat entro que indigeys de extraccio de lu per ventozacio <lb/>e atroba en le sieu cap graveza e soda; e de aquels es que atroba <lb/>replecio e rogor en la sua cara e en le sieu cap, e en le sieu col; e de <lb/>aquels es que atroba pruziment en la sua cara e en le sieu front e <lb/>tenebrositat e hebetut en les sieus huels; e de aquels que gieta le loc <lb/>de la sua ventozacio; e de aquels es que le lor ris es multiplicat; e de <lb/>aquels es que atroba gustament de sanc en la sua boca, o que la <lb/>lengua es apostemada e escup sanc; e de aquels es que lor dormir es <lb/>multiplicat, e de aquels que vetz sanc en lo dormir rogor e antics e <lb/>plaguas e autras causas a lor semblantz. E donc quan vezes en alcuna <lb/>causa de aquelas, e propriament si es en le tertz o miga del mes, <lb/>lahoras comandam ventozacio esser fayta pus que so passadas del dia <lb/>dos o tres horas. </p>
				<p>E juvament de ventozacio de la nuca es que quan aquela <lb/>confereys a gravitat en le cap e ad aquo que es efondit als huels; mays <lb/>cove que aquo sia aprop evacuacio de tot le cors. E aquesta ventoza <lb/>es en le loc de fleubotomia de la cephalica. E no es legut que use de lu <lb/>aquel que es de frega complecio, o en le qual es catarr, quar dona ad <lb/>aquel gran nocument. E per aquo no cove que uso de aquela les <lb/>vielhs, e en les caps dels quals so malautias frejas. Mays ad aquel que
<pb n="208"/>sobre aquela es continuant sobre lu es fayta oblivio; e per aquo cove <lb/>que tu comandes al ventozador que depause la sua ma un petit am <lb/>la ventosa a las partidas dejos, temen de la generacio de oblivio. <lb/>Mays ventozacio de alkehel es en loc de fleubotomia de la vena <lb/>fusca e de la basilica: e per aquo confereys a asma, e a la constriccio <lb/>de ale e a la scissura del sturment de ale, e a tos, e a replecio. E cove <lb/>que sia enpellida la ventoza alkehel un petit, quar si es pausada dejos, <lb/>engendra debilitat en le cors e en le stomac. </p>
				<p>E la ventozacio de alhagdahan confereys a las dolors accident en <lb/>le cap e a obtalmia, e emigranea, e prefocacio, e a dolors en las razitz <lb/>de las dentz; e es en loc de fleubotomia de la basiliqua. E cove que <lb/>comandes al ventozador que no prema la sua ma am scarificacio <lb/>per que no inscida la arteria e accida fluxs de sanc. </p>
				<p>E ventozacio dejos le mento comfereys a alcola en la boca, e a <lb/>corrupcio de la gingiva, e a semblantz a lor de las malautias que so en <lb/>la boca, e stan en loc de fleubotomia de aliheric que so en las doas <lb/>labias. </p>
				<p>Mays la ventozacio que es fayta sobre las doas spatulas <lb/>confereys a caphatan, le qual es fayt per replecio de caliditat. <lb/>E la ventosacio de las doas partidas dedintz dels focils confereys <lb/>juvament de la fleubotomia de tres venas, so es de la basilica, fusca e <lb/>cephalica, quar aquela atratz le sanc de totas aquelas venas pus <lb/>manudas que so en la carn, e aquelas venas menudas de las autras <lb/>venas pus grossas entro que pervengua la atraccio a las tres venas. E <lb/>comanda al ventozador que trop no procezesca en scarificacio, quar <lb/>le loc es denudat de carn, e dejos lu so nervis e arterias. </p>
				<p>E es una ventoza am la qual es ventozat sobre alshosses e <lb/>confereys a las emorroydas del cul e a las ulceracios pus dejos. E <lb/>cove que comandes al ventozador que sia gran ventoza, e que sia de <lb/>eram, quar le loc indigeys de fort seccio; e fort leu so traucadas <lb/>ventozas subtils e sia scarificat am scarificacio. </p>
				<p>Mays ventozas de las cambas minueysso per minuicio manifesta, <lb/>quar atiran le sanc de tot le cors, e comfereysso a dolors antiquas dels <lb/>ronhos e de la mayre, e de la vesica; e provocan las mestruas, e <lb/>comfereysso a bothor e ademil; e stan en loc de fleubotomia de doas <lb/>sophenas, e alahorcoben, e de doas cavilhas. Enpero mot <lb/>debelitan tot le cors e fan accidir sincopi en motz homes. </p>
				<p>E de las ventozas alahorcoben le juvament es propda al
<pb n="209"/>juvament a las ventozas de doas cambas. E la qualitat de la posicio de <lb/>las ventozas es que pauses la ventoza al comensament vueda e <lb/>sucguas per succio temprada, e no prolongues la posicio de las <lb/>ventozas, mays pausa aquelas leugierament, e reman aquelas <lb/>coytadament, e que las humors venguan al loc per adveniment engual. E <lb/>no cesses iterar aquo e continuar entro que veja le loc ja enrojezir e <lb/>inflar e que appara la rogor del sanc. E lahoras tu scarifiqua e itera la <lb/>succio pauc a pauc, e aprop considera en la dispozicio dels cors. Quar <lb/>aquel home que es de tendra carn de rars pors, cove que tu le <lb/>scarifiques una veguada e no pus, per que le loc no sia ulcerat. E <lb/>comanda al ventozador que amplifique la scarificacio e pronde un <lb/>pauc, e atempre la succio am facilitat. E si en le sanc es grossitut, <lb/>lahoras cove que scarifiques doas veguadas, quar en la primieyra <lb/>veguada es uberta la via de subtiliacio al sanc e a la aquositat de lu. <lb/>Mays en la segunda a la perscrutacio aquisida de la extraccio del sanc <lb/>gros. E si le sanc es mot feculent, lahoras sia fayta scarificacio la <lb/>tersa veguada per que consiegua le derier. E derierament, quan <lb/>volem extrayre le sanc pauc a pauc o un petit, abasta a nos una <lb/>scarificacio. E si volem extraccio de mot sanc, scarificam am mota <lb/>scarificacio; e si nos conoyssem que·l sanc es gros, lahoras cove que <lb/>scarifiquem per scarificacio preonda. E le terme de scarificacio en <lb/>la qual es la profunditat de la codena tant solament. </p>
				<p>E si aquel del qual la codena es grossa, dura, fusca, e les sieus <lb/>pors so streytz, cove que les locs de las ventosas sian untatz lenitius, <lb/>apertius resolutius; si es en temps d’estiu, ayssi cum es oli de aloen <lb/>o oli de violat, o oli de amellas dossas, o oli de cemensa de coja; e si es <lb/>en temps ivern, lahoras oli narci, o oli de liri, o oli de camamilla, o de <lb/>sanc, e ad aquels semblantz. E si la superfluitat es grossa, freja, <lb/>lahoras le oli sia amaranti, o oli de balsamita, o oli de aloen, o oli <lb/>aneti, e a lor semblantz. Mays si le ventozador es de amples pors de <lb/>tendra carn, lahoras cove que sia prohibit de oli, e cove que ad <lb/>aquest les locs de ventozas de lor aprop la ventozacio sian lavatz am <lb/>ayguaros o am aygua freja de solatrum, o am aygua de coja, o am <lb/>aygua de bordolaguas, e semblantz ad aquelas. E aquel del qual le
<pb n="210"/>sanc es de mota humiditat, lava las suas ventozas am vi agre, o am <lb/>aygua de mirt e sumac e semblant ad aquels. E de aquel del qual <lb/>las superfluitatz son grossas, lava las suas ventozas am vi antic, o am <lb/>aygua de sansuc, que es majorana, o de decoccio de anet, o de <lb/>camamilla, e a lor semblantz. E cove que la ventozacio sia guardada <lb/>denant de banh; habantz cove que sia aministrada aprop issiment <lb/>del banh per una hora o per doas, e cove que dorma aprop la <lb/>ventozacio. </p>
				<p>Quid est quo oportet ut regatur ventosandus aus phlebotomatus <lb/>ante ventosationem. </p>
				<p>Cove que consideras al comensament: lahoras si le ventozador o <lb/>aquel que·s deu fleubotomar es coleric e ventz sobre lu sanc agut e <lb/>imflamacio, lahoras cove que prengua causas infrigidantz, ayssi cum <lb/>milgranas acetosas, e endivia an vi agre e laytuguas, e secanabin, e <lb/>julep, e a lor semblantz. E pausa a lor viandas ayssi cum poletz, e <lb/>carns de auzels serbiges, e viandas conditas am agras, e a lu <lb/>semblantz. E de aquel del qual la compleccio es freja, cove que <lb/>prengua en beure eyssarop almiva, o eyssarop de alsecanabin de <lb/>semensas, e sumac, e vi mot odorant migier entre viel et noel; e que a <lb/>lu sia comendat que use de paucitat de beure e de mangar, e pausa las <lb/>viandas de lu poletz e canabir e pissers e petitz auzels e colombat. E <lb/>cove que en lo dia de ventozacio e de fleubotomia le beure sia major <lb/>que la vianda. E cove que sia donat en beure en alcunas horas ad <lb/>alcus homes tyriaca alpharac, o medicamentz de musc, so es muscada, <lb/>o alcelita denant la ventozacio o denant fleubotomia o aprop, per <lb/>so que·ls membres principals sian confortatz e que·l sanc sia <lb/>subtiliat; e no cove que prenguan aquela scalfatz. </p>
				<p>Mays las ventozas que so ses scarificacio sian ventozas que so <lb/>pausadas sus le fetge, e sobre la melsa e podagra, e sobre le umbelic, <lb/>en les locs dels jonolhs, e la pixida del ancha, quar aquestz membres <lb/>no suffertan scarificacio sobre si. </p>
				<p>E no es querit per aquelas sino atraccio de sanc de membre, ayssi <lb/>cum pausam ventosa sobre mamilha en malautia de flux de sanc del <lb/>sanc de las nars; e usam de aquela per que sia dissolvuda ventositat <lb/>freja inviscade del membre, ayssi cum pausam sobre le ventre e <lb/>l’umbelic; quar aquela rarifique le membre e scalfa lu e ramau la dolor
<pb n="211"/>quar resolveys ventositat. E ja es pausada sobre les ronhos quan <lb/>accideys en lor opilacio o poyra, quar per vertut de atraccio fort leu <lb/>huobre opilacio e erradica le poyra de son loc. E semblantment fa <lb/>quan es pausada sobre le fetge e la melsa deves ventositat en aquels <lb/>enclausa. E aquestas ventozas so administradas vuedas amb succio <lb/>tant solament; e alcunas veguadas so administradas am foc. E <lb/>alcunas veguadas so administradas plenas de aygua tebeza en las <lb/>malautias de la melsa. E aquo es per que la ventoza sia umplida e sia <lb/>pus gran, so es aygua cauda sola o aygua en la qual sian cuytas herbas <lb/>ad aquo convenientz. </p>
				<p>Forma de ventoza aministrada am foc: <lb/>sia la amplitud del orrifici de dos ditz, <lb/>segon que nos la havem formada; e la <lb/>quantitat del preon sia la maytat de un <lb/>palm; e sia en lo latz de lu, en le loc que <lb/>es en le circuit, la maytat de lu, le trauc <lb/>sia petit segon la quantitat que intre en <lb/>lu una agulha. Sia fayta de eram rog o <lb/>citri, de grosses marges, leon, enguals e <lb/>terses per so que no leda le membre <lb/>deves la sua posicio sobre lu. E sia al <lb/>mieg de lu vergua transversa de eram o de ferr, on es pausada <lb/>candela am lo foc. E ja sia aquesta ventoza gran major de aquela <lb/>la qual havem recomtat; e la pauca mendre de aquela segon las <lb/>malautias e la etat de aquel que usa de aquela. E las ventosas dels <lb/>efantz e extenuatz so autres que las ventozas dels joves e de grosses <lb/>corssas. </p>
				<p>E la qualitat de pausar aquesta ventoza am foc sobre le membre <lb/>es que extenda la meca am foc de lenha decentment denant una <lb/>pauca candela de cera, e pausa aquela sobre le mieg de la vergua <lb/>transversa en le mieg loc de la ventoza, per que le foc sia accendut <lb/>enviro la partida dejos per que no sia comburit le cors del malaute. E <lb/>aprop sia pausada sobre le membre del malaute, e le dit sia sobre le <lb/>trauc que havem dit, entro que quan tenem las ventozas e non <lb/>indigem que osten le dit e que yesca la vapor sobre aquel trauc, <lb/>lahoras la ventoza sira tantost dissolvuda. E prop igneys la meca <lb/>segon la sua manieyra, e itera aquela si indigeyssas de aquela. Mays
<pb n="212"/>en ventosa que es aministrada en <lb/>la malautia de plauressi, am <lb/>aygua, en la qual no ha vergua <lb/>transversa ni trauc, e no es <lb/>aministrada sino que sia umplida de <lb/>aygua, e es pausada sobre le <lb/>membre tant solament.E <lb/>aquesta es la forma de lu: <lb/>E aquesta ventoza quant <lb/>plus es gran, tant es milhor, per <lb/>que puya recebre gran <lb/>quantitat de aygua. </p>
				<p>Capitol .xcvii. </p>
				<p>Sanguissuguas no so administradas en motz membres sino en les <lb/>membres en les quals non es possible posicio de ventosas, per la <lb/>parvitat de aquels, ayssi cum le pot e gingiva e semblantz a lor; o en <lb/>membre denudat de carn, ayssi cum le dit e·l nas e lors semblantz. E <lb/>la qualitat de usar de aquelas que si has trobadas sanguisugas <lb/>que so en las ayguas dossas de poyredura mundas. E aprop sian <lb/>layssadas le dia e la nueyt en aygua dossa entro que sian famolentas, <lb/>e que no romangua alcuna causa en le ventre de aquelas; e aprop sia <lb/>evacuat le cors en le comensament am fleubotomia e am ventozas; e <lb/>aprop fregua le membre del malaute entro que s’enrojezesca; e aprop <lb/>sian pausadas sobre lu. E cum son umplidas e caso. E si es possible <lb/>succio del loc am ventoza, es mays derier en juvament. E sino, <lb/>lahoras lava le loc am vi agre e aprop am mota aygua; e sia freguat e <lb/>expremut. E si es prolonguat le cors del sanc aprop le cazement de las <lb/>sanguissuguas, e es aquo resudan, lahoras tu enfon un drap de li en <lb/>aygua freja, e pausa aquel de sobre entro que sia abdida la resudacio. <lb/>E si le sanc es multiplicat, lahoras polveriza sobre lu vitriol trissat, o <lb/>guallas e semblantz a lor de las causas stipticas, entro que·l sanc sia <lb/>abscidit; o sian pausadas sobre le loc las maytatz de favas <lb/>excocicadas, e sian layssadas entro que las favas aderescan al loc, e es le
<pb n="213"/>sanc abscidit. E cove, si es necessaria, iteracio de sanguissuguas, <lb/>quan es possible mudar aquelas. E si las sanguissuguas son prohibidas <lb/>de suspenssio, lahoras sia freguat le loc am sanc recent o fique una <lb/>agulha en les locs entro que yesca sanc; e aprop sian pausadas, quar <lb/>aquelas quan sento alcun sanc tantost adarysso. E quan voles que <lb/>cajan, polveriza sobre aquelas un pauc de aloen trissat, o sal, o <lb/>cendre, e cazo tantost. </p>
				<p>
					<pb n="215"/>Ayssi comensa lo prolec de la tersa partida: de restauracio. </p>
				<p>Aquest capitol es motas veguadas necessari en la art de medicina; <lb/>e es restauracio de fractura e de dislocacio accident en les osses. <lb/>O, filh, sapiatz que jactan se de aquest capitol les fols metges <lb/>e les vulguars e aquels que degun temps no reguardero les libres dels <lb/>Antics ni legiro de aquels una letra. E per aquesta causa es fayt que <lb/>aquesta manieyra dels scients in terra nostra es privat; e yeu no ho <lb/>e obliat en aquo degun temps be de tot; e no he adhibit aquo que <lb/>apres, sino per longitut de lectio dels libres dels Antics e studi <lb/>sobre le entendement de aquels, entro que extrayssi la sciencia de <lb/>aquels. E aprop adirigui a experiment e studi en la longitut de la <lb/>mieua vida. E yeu ja he de aquo descrit en aquest capitol tot aquo <lb/>que conte la mieua sciencia e sobre le qual es passat lo mieu <lb/>experiment; pus que agui abreujat aquo a vos autres e deliuregui aquo <lb/>de occupacio de elonguacio; e abreujegui aquo en la fi de abreujacio; <lb/>et e monstrat aquo en la fi de declaracio; e formegui en aquo motas <lb/>formas dels sturmentz que so administratz en aquel, cum es fayt per <lb/>addicio de declaracio, ayssi cum he fayt en dos capitols precedentz. </p>
				<p>Capitol primier. Summae et collectiones ex esse fracturae ossium, ex <lb/>eis quarum praemissio necessaria est, antequam incipiamus <lb/>rememorationem membrorum fraftorum et diversorum si uniuscuiusque. </p>
				<p>Cove donc que diguam en le prohemi de aquest capitol las <lb/>summas del sermo; e les capitols al entendament dels quals en le <lb/>comensament es forsat le artifexs e a stacio sobre la veritat de <lb/>aquels; so es vos e aquels que so promptz que sapian o aprenguan <lb/>aquesta art nobla autres de vos. </p>
				<p>E donc dic que quan accideys a alcu fractura o dislocacio o <lb/>torcio o cazement, lahoras cove que tu te coytes al comensament am <lb/>fleubotomia o aleyar aquel, o quascu ensemps, si no prohibeys <lb/>alcuna causa, ayssi cum debelitat de vertut, o es aquel al qual accideys <lb/>effant, o viel en decrepitat, o es temps de vehement calor, o de
<pb n="216"/>vehement freg. E aprop sia content en vianda sieua de erbas frejas e <lb/>de carns de auzels e de crabotz; e prohibem carns grossas e umplir si <lb/>de viandas e de tota vianda que umple las venas de sanc, entro que <lb/>siras segurat de apostema caut, e si no temes efusio de materia al <lb/>membre. E lahoras retorne le malaute al sieu regiment primier am <lb/>le qual corr costuma de lu. E donc cum le os trencat comensa esser <lb/>restaurat, lahoras cove que·l malaute sia pascut de viandas <lb/>nutritivas de nutriment mot e gros e greu en les quals sia viscositat, <lb/>ayssi cum so viandas faytas de froment cueyt am aygua, e ris, e caps, <lb/>e pes, e ventres de vacas, e huous, e peys fresc, e vi gros e semblants <lb/>ad aquels, e am aquest regiment es fayta coagulacio de fractura pus <lb/>leugierament e miels. </p>
				<p>E sapias que les osses trinquatz quan so en les homes que so en la <lb/>primiera vilura e en los decrepitz, no es possible que sian continuatz <lb/>e sian consolidatz segon lur natura per la exsiccacio dels membres de <lb/>lor. E son consolidatz e continuatz segon lor natura tot temps per la <lb/>exsiccacio de aquels membres, e so continuatz e consolidatz aquels <lb/>que so de lor en la fi de la lenitat, ayssi cum les osses dels petitz <lb/>effantz. Mays empero natura ajusta e amnecteys sobre le os trencat <lb/>de tota partida alcuna causa semblant a glut en le qual es grossitut <lb/>que adhereys e strenh aquel entro que so ensemps conglutinatz e <lb/>liatz ensemps, entro que venen la fi de fortitut e de fermesa, <lb/>ayssi cum foc al comensament, entro que denguna causa no <lb/>prohibeys aquel de las suas obres. E per aquesta causa es necessari <lb/>que pauses las viandas del malaute, viandas en las quals so gravitat e <lb/>viscozitat e grosseza, ayssi cum havem dit. </p>
				<p>Mota diversitat de fractura segon diversitat del membre. </p>
				<p>E sapias que las specias de fractura son diversas segon la <lb/>diversitat dels membres, quar fractura del os de la camba es diversa <lb/>de la fractura del os del cap; e la fractura del os del pietz es divers <lb/>de la fractura del os del dos; e semblantment totz les autres <lb/>membres son diverses entre lor. E yeu venc am rememoracio de tota <lb/>specia de fractura, expausada en le sieu capitol distincta del autre. </p>
				<p>Mota diversitat de fractura en si meteyssa. </p>
				<p>E son diversificadas las specias de fractura del os en lor
<pb n="217"/>meteyssas; quar es fayta fractura arcuada otra aquo que accidan en lu <lb/>stellas; e alcunas veguadas es fayta fractura segon la longitut del os: e <lb/>so las fracturas de lu satagia e astelhas e addicios procedentz e <lb/>no-procedentz, ayssi cum es fayt en la pena quan es preparada a escriure, <lb/>e es fractura am plagua e disrupcio en le cap, e es fractura fissura <lb/>petita. E a tota specia es engen o turment propri en restauracio de lu <lb/>segon que vindra rememoracio de lu distincta en les sieus locs. </p>
				<p>Mota senhal de fractura del os. </p>
				<p>E per aquo es conoguda fractura del os: es tortuositat de lu, e de <lb/>aquel eminencia e appericio de lu al sentiment, e so de lu quan <lb/>compremes aquel am la tua ma. E donc quan no es en le loc <lb/>tortuositat apparent ni so no es feyt deves le tieu tocament quan <lb/>toques le os am agitacio e le malaute no atroba gran dolor, lahoras no <lb/>es aqui fractura. Habantz es possible que sia tortuositat o petita <lb/>fissura, adon no cove que tu mauguas aquel am la tua ma e am <lb/>compressio de tot; habantz pausa sobre lu de las medicinas de <lb/>las quals ve rememoracio aprop aquel moment le qual conveneys al <lb/>loc; e aprop sia streyt per strictura subtil. </p>
				<p>E sapias que·l loc quan es arcuat e no es scindit en dos o otra aquo <lb/>que no accidan en lu satagie, cum es remauguda tota partida de la <lb/>sua compar, lahoras cove que comenses de la tua hora a rectificacio <lb/>de lu habantz que a lu accida apostema caut. E si a lu accida <lb/>apostema caut, lahoras layssa aquel per alcus dias entro que cesse le <lb/>apostema; e aprop engualha aquel segon quascuna manieyra que <lb/>podes de levitat e de engen. E sapias que restauracio de lu e agulacio <lb/>de lu es pus leugiera que del os en le qual accideysso sathagie. E <lb/>aprop strenh aquel segon que vindra la rememoracio de lu. Mays si <lb/>en le os so satagias, lahoras es necessaria extencio de aquest membre <lb/>trencat de doas partz, si es la ma o le pe; o am la tua ma si le membre <lb/>es petit; o am doas cordas o am una corda e la ma. E sia la tua posicio <lb/>am la qual pauses le membre loc engual segon la sua figura natural, <lb/>mentre que las partidas so extandudas del membre trenquat, lahoras <lb/>te perforsa que fassas retornar aquelas addicios am engen e segon <lb/>quascuna manieyra que poyras en lor locs. E guarda te segon la tua <lb/>forssa que no accida sobre le malaute per la tua operacio delor ni <lb/>lesio; e perforsa te segon le tieu poder que tu appliques la un os am
<pb n="218"/>l’autre son companho segon lors milhors formas. E cove que en <lb/>aquela hora aprofitablament tu toques am la tua ma aquel, e si <lb/>vezes aqui alcuna causa diversa, rectifiqua aquel e enguala aquel per <lb/>la quantitat de la tua vertut. E exquiva vehement extenssio e <lb/>compressio, ayssi cum fan mots fols metges que motas veguadas <lb/>fan accidir apostema caut per la sua operacio, o fan accidir <lb/>contraccio en le membre ayssi cum havem vist aquo per la operacio de lor <lb/>motas veguadas. E aprop annecteys, aprop equacio e decent operacio <lb/>e strictura de aquel membre, e repaus e tranquilitat; amoneste le <lb/>malaute sobre aquo e fay le squivar que no maugua aquel en la hora <lb/>de las suas vigilias e del sieu dormir, e ves la sua revolucio e agitacio, <lb/>e deves la sua egestio, e deves totz les sieus movementz am tota la <lb/>sua vertut; e aguarda se que la posicio del membre sia posicio am <lb/>la qual sia asegurada la dolor, la qual causa es quar quan sent en la <lb/>disposicio de la posicio del membre delor o lesio; lahoras cove que <lb/>permutes aquel ad autra disposicio de aquela am la qual non senta <lb/>dolor; e guarda am aquo que la posicio de lu aquela sia dreyta e <lb/>engual, per so que al membre non accida tortuositat quan es <lb/>restaurat. </p>
				<p>E la qualitat de la strictura del membre tranquat es aquela que <lb/>yeu recomti; per que sapias que·ls membres trencatz so diversificatz <lb/>en lor parvitat e en lor grandeza e en la forma de aquels. E de aquels <lb/>que son petits ayssi cum le bras e·l dit e·l focil e semblantz ad <lb/>aquels, lahoras cove que la envolucio sia de drap mol subtil. Mays <lb/>aquels que so grosses ayssi cum la cuoyssa o la camba, cove que en <lb/>aquels sia envolucio lada e dura, quar la liadura lada connecteys le <lb/>membre gran e strenh aquel de tota part am strictura engual, enayssi <lb/>que en lu no intre macula. E aprop comensa, aprop la tua evacuacio <lb/>de equacio, pausar liament convenient ad aquo, sobre le loc de aquela <lb/>fractura am tres envolucios o quatre segon que·l membre mereys; e <lb/>strenh la tua ma un petit am le liament. E aprop ve am aquel a la <lb/>partida pus sobirana del loc de la fractura, e strenh mens que no foc <lb/>la tua strictura am la qual has strengut le loc de la fractura. E aprop <lb/>elongua te am envolucio del loc de la fractura un pauc, e mollifiqua la <lb/>strictura petit a petit, entro que prenguas del loc sa una gran partida. <lb/>E aprop pren una autra benda e envolveys aquela autra veguada <lb/>sobre le loc trenquat am envolucio, e aprop ve am las envolucios a la <lb/>partida pus dejos de la fractura; e sia la tua operacio en la strictura
<pb n="219"/>de la envolucio e en mollificacio de aquela segon que havem dit en la <lb/>envolucio primieyra desus. E aprop pausa entre las volucios de stopa <lb/>leon o drap am le qual sia engualada la tortuositat de la fractura, si en <lb/>lu es tortuositat; e sino, no pauses en lu alcuna causa. E aprop <lb/>pausa sobre lu autra benda, e aprop enguala sobre aquestas <lb/>envolucios stelhas decentment faytas tantost, si en le loc no es imflacio o <lb/>apostema caut, e lahoras pausa sobre lu aquo que sede le <lb/>apostema aquel e que oste la imflacio; e layssa aquela per alcus <lb/>jorns; e lahoras tu strenh sobre lu las stelhas. E sian las stelhas de la <lb/>maytat de canna lada raza, e be formada saviament; o sian de <lb/>fust de pi; o de ramps de palma . . . .; e sia le ample de quascuna stelha <lb/>segon aquesta forma e aquesta figura: </p>
				<p>Empero cove que la astelha que es pausada sobre aquela fractura <lb/>sia pus grossa e pus lada un petit que las autras astelhas, e la longitut <lb/>de la stela segon qu’es legut al membre en magnitut e parvitat; e <lb/>aprop strenh sobre las astelhas am autra benda segon la tua primieyra <lb/>strictura; e aprop lia desus am fiel decentment segon que havem dit <lb/>de strictura, e es que sia la tua strictura segon le loc de la fractura <lb/>mes, e quant mes es alonguat de la fractura, es mendre la strictura. E <lb/>cove que les fils sian migiers en grossesa e subtilitat, e sian de li mol; <lb/>e si les fils so grosses, ayssi cum yeu he vist per la operacio de <lb/>alcus fols pausantz les lors fils de cordas de li tort, e es error gran, <lb/>quan catz la strictura fora equalitat. E eyssament fils subtils no so <lb/>convenientz, quar tu no consaguiras per strictura am aquels aquo que <lb/>voles, e no cove que entre astela e astela haja mens de un dit. E si le <lb/>malaute es ledit per las extremitatz de las stelas aprop la strictura en <lb/>les locs sas, lahoras pausa dejos aquelas de stopa leon o lana <lb/>carmenada entro que aquo no li fassa lesio. Alcunas veguadas <lb/>fractura es am plagua, e accideys disrupcio en la codena, e yeu vindre <lb/>am rememoracio en aquela en le capitol segon singularitat. <lb/>E sapias que ges tot membre trencat no es streyt am stelhas al <lb/>primier dia; la qual causa es quar le membre, quan es gran, no cove
<pb n="220"/>que pauses sobre lu stelhas sino aprop .v. dias o .vii. o mays, segon la <lb/>tua seguratat de adveniment de apostema caut. </p>
				<p>E aquesta es la manieyra dels emplaustres am les quals les Antics <lb/>restauravan, les quals so pausatz sobre fractura e dislocacio e torcio. <lb/>Manieyra de emplaustra comu abruejat de restaurament de <lb/>fractura, convenient a motas compleccios e majorment a las femnas e <lb/>als efantz, quar es de aquo sobre le qual no ventz calor ni freg: e es <lb/>que prenguas de polvera de moli, e es la medula de la farina que pen <lb/>deves le movement de la mola en las paretz del moli. E comfeys <lb/>aquel ayssi cum es, sino que cribelles aquel am album de huou, e <lb/>pausa la comfeccio de lu no-spessa ni subtil; e aprop usa de aquela. <lb/>Autra manieyra de emplaustre restaurant fractura e dislocacio e <lb/>torcio: recipe de assafetida, de lapdanum, de acacia, de enula, e <lb/>migrach, que es razit de milgraner salvage, de totz ana drac. .x.; de <lb/>mirra e aloen ana drac. .v.; alochil ana drac. .xx.; totz sian <lb/>trissatz e cribellatz e sian mesclatz am aygua alichil o am album de <lb/>huou si la compleccio del malaute es scalfada; e aprop usa de aquest <lb/>emplaustre, quar es de bona composicio e restaura les osses trencatz <lb/>leugierament, e confereys a motz homes. </p>
				<p>Autra manieyra de emplaustre le qual comfereys a fractura e <lb/>torcio: recipe migrach e met de altea blanca ana drac. .x.; de mirra e <lb/>de aloen ana drac .v.; de acacia drac. .vi.; de bol armenic drac. .xx. <lb/>Totz sian trissatz en mortier am mota contricio, e sian cribellatz, e <lb/>sian comfitz am aygua o am album de huou e sia administrat. <lb/>Manieyra de emplaustre a juncturas e osses separatz de lors locs, <lb/>e seda dolor accident en aquels e a fissuras e fractaduras: sia presa <lb/>lana sutza e sia submersa en vi agre e oli cuyt e sia pausat sobre le loc. <lb/>Mays en aquest emplastre no es vertut de restauracio, de <lb/>apostema caut e expelleys dolors propriament. </p>
				<p>Autra manieyra de emplastre que restaura os trancat: pren fuelas <lb/>de figuier sort e fuelas de papaver salvatge; contereys tot e fay <lb/>emplastre de lor. </p>
				<p>Manieyra de emplastre abreujat aministrat deves la restauracio <lb/>de fractura de os e quan tu voles resolucio del romanent de <lb/>apostema: recipe razitz de altea, de camamilla e flors de violes, de <lb/>farina de ers, de totz ana partida .i.; sian totz trissatz e sian cofitz am
<pb n="221"/>vi, si·l membre no es scalfat. Mays si es scalfat, lahoras comfeys <lb/>aquel am aygua de coliandre humit o am aygua e usa de lu. <lb/>Autra manieyra de emplastra pus fort en resolucio que aquest <lb/>primier, quan accideys apostema dur deves la restauracio del <lb/>membre: recipe de razitz de altea e de semensa de li, e de balaustia, e <lb/>mellilot, majorana, flors de viol, de camamilla, de totz ana partida .i. <lb/>engual; totz sian trissatz e sian cofitz am aygua de sauze o am aygua <lb/>dousa o am vi, tot aquo segon la qualitat del membre e le repaus de la <lb/>color de lu. </p>
				<p>Mays @Ypocras no diyssec en le sieu libre que sia pausat sobre le <lb/>membre trenquat deves la restauracio de lu sino cerot fayt de cera e <lb/>de oli e no autre causa; e recomtec que sia migier entre grossitut e <lb/>subtilitat. Mays a @Gualia es vist que sian pausatz sobre le membre <lb/>trencat deves la restauracio de lu e las causas en las quals es exsiccacio <lb/>am petit de caliditat so ayssi cum mirra, enses e semblantz a lor de <lb/>aquelas causas que havem recomtadas. </p>
				<p>Manieyra de emplastre que comfereys a lesio e dolor: recipe <lb/>migat, de cezes, de pels de home inscizes o pena de auzel, e de altea, e <lb/>sal, partidas enguals; sian trissatz e cribellatz e sian cofitz, e sia fayt <lb/>emplastre. Mays la quantitat segon la qual cove que romangua la <lb/>liadura e aprop sia disliada, es que consideres si no es accidit dolor <lb/>ni pruziment ni le os es trencat no es maugut de son loc, lahoras tu no <lb/>deslies de motz jorns. E si accideys al loc dolor vehement o <lb/>prusiment o imflacio, lahoras tu te coyte o deslie aquel en la hora, e <lb/>osta le emplastre de lu. E pren drap de li e spongia marina leon <lb/>humida, e submergeys aquela en aygua tebeza, e am aquela lava le loc <lb/>entro que cesse aquel pruziment e la dolor sia sedada; e aprop layssa <lb/>repausar le membre per una hora; e aprop pausa sobre lu lana sutza <lb/>submersa en vi agre e oli o oli rozat, e lia sobre lu per una nuoyt <lb/>entro que sias segur de apostema caut, e que repause la imflacio del <lb/>membre, e sia remauguda la dolor de lu. E aprop itera aquela <lb/>strictura subtil e emplastre petit e no·l strenhas per la tua <lb/>constriccio primieyra, e subtilia am aquel entro que sia sanat. E si <lb/>vezes que le apostema e la rogor e la dolor e la imflacio e tots les <lb/>accidentz ja so remaugutz de tot, e indigeysses de emplastre e de <lb/>strictura, lahoras tu itera aquel ayssi cum has fayt al comensant <lb/>engualment. E si no accideys al membre alcuna causa de aquelas que <lb/>havem ditas, lahoras no deslies aquel sino aprop tres dias o quatre o
<pb n="222"/>.v. o .vii.; e alcunas veguadas tot aquo es layssat per .xx. dias segon <lb/>que a tu appar per la desliadura del membre, ayssi cum havem dit, <lb/>entro que la fractura adhereys, e se acosta a la coagulacio de la carn <lb/>sobre aquel. E lahoras ajusta en la strictura mays que en la tua <lb/>strictura primieyra tota, e ayusta en la engrossacio de la vianda del <lb/>malaute, segon que es precedida la rememoracio de lu. Mays si tu <lb/>vezes le loc de la fractura ja desiccar e extenuar mays que no cove, <lb/>lahoras sapias que·l nutriment es prohibit pervenir ad aquel; e donc <lb/>embroca aquel am aygua tebeza deves tota veguada que delias <lb/>aquel; e sia aquo en totz tres dias; e alleuja la strictura un petit, e per <lb/>aquesta operacio corr al membre le nutriment, e es sanat <lb/>leugierament. </p>
				<p>Mays aquo que fan les fols restauradors de la fractura del <lb/>membre autra veguada quan no es restaurat al comensament, segon <lb/>que cove, e es restaurat segon tortuositat, es error segon la operacio <lb/>de lor, e temor gran, e si fos dreyturier aquo agrandit les Antics en <lb/>lors libres e agueran am aquo obrat. E yeu no he vist ad alcu de lor <lb/>aquo far, per que es pus razonable que aquo no fassa. </p>
				<p>Capitol segon: De fractura quan accideys en le cap. </p>
				<p>Las specias de fracturas son motas, e las figuras de lor son diversas, <lb/>e las causas son distinctas, quar de fracturas alcuna es fayta per <lb/>percussio de spaza, e la percussio osta tot le os entro al ciphac, le qual <lb/>es dejos le os, ayssi cum fay ayssa en le fust, e per aquo aquesta specia <lb/>es nompnada ascial; o la spaza inscideys alcuna partida del os, e <lb/>inscideys la carn de lu e no passa la inscizio entro al derier de lu; e <lb/>aquesta specia de fractura es nompnada levatio absoluta. E la <lb/>plagua de aquestas doas fracturas o es gran o pauca, e de fractura que <lb/>es contricio o atricio; e causa de lu es percussio am poyra o <lb/>cazement sobre peyra, e a lor semblantz. E aquesta fractura o es <lb/>penetrant que ja apropinqua al pannicol le qual es dejos le os; o es en <lb/>la facia del os, e la plagua de aquestas doas fracturas o es gran o <lb/>pauca. </p>
				<p>E de fractura es que es ameguada en le os, en la subtilitat del
<pb n="223"/>cabel petita, e per aquo es nompnada aquesta specia fractura <lb/>capillar. E es fractura que es fayta o per cazement o per percussio de <lb/>peyra e a lu semblantz, que fa intrar alcuna lamina del os a las <lb/>partidas dedintz, e es fayta en le loc concavitat ayssi cum accideys <lb/>als payroles de eram quan accideys a lor percussio e es partida de lor <lb/>intrada a las partidas dedintz. E majorment es fayt aquo en les cors <lb/>de osses humitz, ayssi cum so caps de efantz. E so a totas aquestas <lb/>specias fracturas satagias, so son pessas ayssi cum stelhas separadas. E <lb/>yeu vindre am reremoracio de tot aquo en son loc. E conoyssem totas <lb/>aquestas specias de fractura per deteccio sobre aquelas e per inquisicio <lb/>de lor am tentas e ostament de carn corrumpuda que es sobre lor. E <lb/>specia capillar es conoguda per aysso que es descubert sobre le os, e es <lb/>abstergit, e linit sobre lu am tentha, quar la fractura appar negra. <lb/>Mays en la curacio de fractura considera al comensament les <lb/>accidentz del malaute, e lahoras si tu vezes per los accidentz que <lb/>signifique per significacio manifesta sobre paor, ayssi cum es vomit <lb/>de colera, e extencio, e perdement de entendament, e abscizio de <lb/>votz, e sincopi, e febre acuta, e eyssiment dels huels e rogor de <lb/>aquels, e semblantz a lor dels accidentz en las majors disposicios, ses <lb/>dopte no es sanat. E si vezes accidentz no-correntz tu speras salut, <lb/>lahoras tu comensa la curacio de lu. La qual causa es quar si es vengut <lb/>a tu le plaguat en le comensament cum es plaguat e aquo es en les dias <lb/>de ivern, lahoras cove que tu studias en le ostament del os denant le <lb/>dia .xiiii. segon tota disposicio. E si es en les dias d’estiu, lahoras <lb/>cove que te coytes ostar le os denant le .vii. dia, habantz que aquo <lb/>que es dejos le os sia corromput del pannicol, e que accidescan les <lb/>accidentz que havem recomtatz. E si la fractura ja es pervenguda al <lb/>pannicol cubrent le cervel, e es am partidas menudas e atricio, <lb/>lahoras cove que inscidas la partida conminuta e atrita, segon que <lb/>yeu recomtare a tu. E es que tu razas le cap del malaute plaguat, e <lb/>descuebres sobre le os segon costuma e manieyra a tu possible <lb/>segon la figura de la plagua, e que sia leugier sobre le malaute. E si <lb/>accideys a tu deves la deteccio del os, fluxs de sanc o apostema <lb/>caut, lahora tu te oppausa a lu am aquo que cove, e es que huemplas <lb/>le loc de draps infuzes en vi e oli rozat, e fassa repausar la plagua <lb/>entro que sia sedat le apostema, e sies segur de fluxs del sanc; e aprop
<pb n="224"/>comensa en la circuicio del os e en la ablatio de lu. E aquo sia segon <lb/>una de dos manieyras de operacio. E la una manieyra es que tu <lb/>inscidas le os am inscisori de streyt tal, e aquesta es la forma de lu: <lb/>E aprop administra un autre inscissori aquest, un pauc pus lat <lb/>que aquel; e aquesta es la forma de lu: </p>
				<p>E aprop administra mays le inscissori pus lat que·l segon. E cove <lb/>que sia deves tu nombre de inscissoris diverses, dels quals alcus so pus <lb/>latz que alcus autres; e alcus de lor so pus breus que·ls autres e sian <lb/>en le derier de acuitat de las suas extremitatz, e sian de ferr indi o <lb/>felod. E usa de lor am facilitat en percussio sobre le inscissori per so <lb/>que no concutesca le cap e leda aquel. E si le os es fort, dur, lahoras <lb/>cove que perfores en le circuit de lu denant que tu administres los <lb/>inscissoris am les taravels, les quals so nomnatz taravels <lb/>no-profundantz. E no so nomnatz ayssi sino quar aquels no pausan le terme <lb/>de l’os del test ad aquo que es aprop lu, per so quar al taravel es redonda <lb/>extremitat o marge sobre aquel que es dejos le cap de lu agut <lb/>semblant a marge o a cercle petit, le qual prohibeys esser <lb/>submergit e passar la spissitut del os. E es convenient que tu <lb/>prenguas de aquestz taravels gran nombre dels quals quascu <lb/>convenesca a la spicitut de quascun os, entro que sia a tu present en tottz <lb/>testz del cervel la extremitat del qual sia aguda, la quantitat en
<pb n="225"/>longitut e brevitat sia segon la quantitat de spicitut de aquest test. <lb/>E aquesta es la forma de tres specias de teravels: <lb/>La qualitat de perforar en le circuit del os trencat es que pauses <lb/>le teravel sobre le os e revolvas aquel am les tieus ditz entro que <lb/>sapias que l’os ja es penetrat; e aprop permuda le terevel ad autre loc, <lb/>e pausa aquo que es entre tot trauc la quantitat de la grosseza del ray <lb/>o enviro aquo. E aprop inscideys am inscissoris aquo que es entre <lb/>quascun trauc del os, e fay aquel pus subtil que podes sobre aquo en <lb/>fi de levitat, ayssi cum havem dit, entro que erradiques le os, o am la <lb/>tua ma, o am alcuna autra causa per alcus sturmentz les quals auras <lb/>apparelhatz ad aquo, ayssi cum tanalhas e forceps subtils. E cove <lb/>que tu guardes am tota cautela que l’inscissori no toque alcuna <lb/>causa del ciphac. E donc cum auras circuit le os perforan, e sira <lb/>separat del ciphac si es continuat am lu, e auras aquel extrayt, cove <lb/>que razas e enguales aquel en la asperitat de lu de aquo que es en le os <lb/>am autra sturment semblant a inscissori, mays empero cove que sia <lb/>pus teon e pus subtil que les autres inscissoris. E si roman alcuna <lb/>partida dels osses petitz e satagias, lahoras pren aquela am facilitat <lb/>am aquo que es deves tu dels sturmentz; e aprop aquo cura la plagua <lb/>am lichinis e enguentz les quals havem ditz. <lb/>E l’autra manieyra de operacio es leugiera, longinqua de paor, <lb/>la qual diyssec @Gualia e la lauzec per gran lausor; e aquest es le sermo <lb/>de lu: necessari es a tu en le comensament que comenses descobrir la <lb/>partida del os del loc en le qual es la fractura pus vehement e pus <lb/>manifesta, entro que quan auras descubert aquela partida e auras <lb/>pausat dejos lu la extremitat de aquest inscissori lent e alegre <lb/>del qual aquesta es la forma: </p>
				<p>
					<pb n="226"/>E es que la partida lenticular es leon e no inscideys alcuna causa, e la <lb/>partida aguda es de lu en dos latz avantz en longitut, <lb/>ayssi cum vezes; que la partida lenticular sia ajustada <lb/>al ciphac am la facia de lu inscident aguda en le os. E <lb/>aprop percuteys sobre le inscissori de una partida am <lb/>un petit malhet entro que inscidas tot le os am <lb/>facilitat ayssi cum es revolvut, e tu sias segur del <lb/>pannicol que no accida en lu accident que temas en <lb/>denguna manieyra, e si le medicant14 era le pus fol de <lb/>totz les homes e le mays ignorant de lor; <lb/>certament, e si era dorment. Lahoras si romania alcuna <lb/>causa annexa al os del pannicol en alcus locs de os, <lb/>inscidira aquel de lu am la extremitat del inscissori <lb/>aquel lenticular, e deliuraria aquel de lu am facilitat, <lb/>quar es deliurat de lu ses nocument e ses paor. </p>
				<p>E si fractura del os no penetra entro al pannicol, e aquo que es <lb/>abscidit o es ostat del os es la facia de lu, e roman en lu asperitat e <lb/>satagias subtils, lahoras cove que razas aquela asperitat e erradiques <lb/>aquelas satagias am razoris subtils per les quals tu has preparat le <lb/>nombre, de diversas quantitatz per que sia a tu possible administrar <lb/>de aquels en tot loc les pus convenientz de lor e le pus dreyt de aquels <lb/>segon aquo en que te perduzeys la tua operacio aquel os trencat e la <lb/>figura de lu. E cove que administres en la tua razio am la qual razes le <lb/>os al comensament le pus lat de aquels razoris, e aprop usa aprop lu <lb/>del pus subtil de lu, e no cesses far aquo segon continuitat entro que <lb/>pervenguas ad aministrar le pus teon e·l pus subtil de totz aquels. <lb/>Mays en quascuna de las autras fracturas petitas capillars e <lb/>fractura subtil, cove que administres cura segon aquo que perduseys <lb/>ad rectificacio de lu. E es causa que no es ameguada sobre totz <lb/>les quals han studi en aquela art. E stec sobre aquo que nos scriut <lb/>havem mostrat en grans fracturas. </p>
				<p>
					<pb n="227"/>E si le pannicol es retangut quan tu erradiques le os, lahoras cove <lb/>que prenguas drap de li segon la quantitat de la plagua, e submergeys <lb/>aquel en oli rozat, e pausa aquel sobre le orrifici de la plagua; e aprop <lb/>pren autre drap doblat o triplicat e submergeys lu en vi e oli rozat e <lb/>pausa aquel sobre drap prim e fay aquo al pus leugierament que <lb/>podes sobre aquel, que no graves le ciphac; e aprop administra sobre <lb/>aquel liament lat, e no strenhas aquel sino per quantitat que tengua <lb/>la plagua tant solament. E layssa aquel am aquesta cura per un dia o <lb/>per dos entro que sias segur de apostema caut; e aprop deslia aquel e <lb/>aprop aministra medicinas am las quals es superflua siccitat, ayssi <lb/>cum razitz de lin e farina de errs, e polvera de enses e de <lb/>aristologia, e de semblantz ad aquels. E es que tu fassas de aquestas <lb/>medicinas polvera que sia pulverizada sobre la plagua, ayssi cum son <lb/>secas; e universalment, administra en aquel tota medicina de <lb/>proprietat de la qual es que abstergesca e no mordique. E guarda te <lb/>segon la tua vertut que la plagua en la tua curacio sia neta; e no sia en <lb/>lu surdicia de enguent ni autra; ni no layssas agreguar virulencia en <lb/>lu; quar quan es ajustada sobre le pannicol del cervel, corromp aquel <lb/>e poyreys aquel, e accideys sobre le malaute aprop aquo malicia <lb/>maligna. E accideys en le ciphac del cap, cum de lu es mondificat le <lb/>os e majorment quan es menspresada la cura de lu, e es negror en la <lb/>superficia de lu; e donc considera lahoras si accideys al malaute les <lb/>accidentz que havem ditz, sapias que es parnicios ses tot dopte. E <lb/>si no accideys negror sino de la medicina que es pausada desus, e es <lb/>en vertut de aquela medicina que fassa aquela negror, lahoras cove <lb/>que tu prenguas de mel una partida e de oli rozat partidas .iii., e am <lb/>aquels linieys un drap, e aprop pausa aquel sobre le ciphac; e aprop <lb/>cura aquel am las specias de curacio que conveneys entro que sia <lb/>sanat. </p>
				<p>Capitol .iii. De restauracio del nas quan es trincat. </p>
				<p>Sapias que no es trencat del nas sino doas partidas ensemps pus <lb/>sobiranas, o una de aquelas alcunas veguadas, per so quar en lu has <lb/>dos osses, quar la partida dejos es cartillaginosa, e no es trencada e <lb/>no accideys a lu sino atricio e tortuositat e sinuitat. Mays si es
<pb n="228"/>trencada la una de las doas partidas de lu, lahoras cove que tu <lb/>intrometas le dit petit en le sieu nas, e que engualhas aquela fractura <lb/>dedintz am le tieu dit indic, e am le dit pous defora, entro que <lb/>retorne le nas segon la sua figura natural. E sia fayt aquo per tu am <lb/>facilitat, e guarda te que no caja per aquela tua operacio sobre le <lb/>malaute delor. E si la fractura es en la pus sobirana partida del nas, e <lb/>le dit no perve ad aquela, lahoras cove que sia equat am la <lb/>extremitat del ray en le qual sia petita grossitut. E si la fractura es en <lb/>doas partidas, lahoras tu fay le semblant de aquo. E coyta te am <lb/>restauracio de lu en le primier dia de la fractura, si es possible; e sino, <lb/>lahoras aprop le .vii. o·l .x. deves le repaus del apostema caut. E <lb/>aprop entromet en la extremitat del nas una meca de drap de li, si la <lb/>fractura es en una partida, o metz doas calguas, si la fractura es en <lb/>doas partidas, e sia en la calgua grossitut de tanta quantitat que <lb/>umpla le trauc del nas. E diysso alcus dels antics restauradors que <lb/>las calguas sian enfundudas en boder, e sian permudadas en tot dia, <lb/>mays no es vist a mi; habantz cove que la meca sia enfunduda en <lb/>album de huou comfit am polvera de moli; e aprop layssa la qualgua <lb/>entro que l’os sia fermat e sia endurazida la cartillage. E alcunas <lb/>veguadas sia entromes en le nas, en loc de calgua, pena de auca <lb/>pus que es envolopada de drap de li leon; e sia que ja te la fractura del <lb/>nas pus vehement e que le malaute no sia prohibit de inspiracio. E <lb/>aquesta causa no es a tu necessaria; e si voles, fay aquo, e si voles, fay <lb/>calguas. E si accideys autra veguada apostema caut, emplastra le nas <lb/>am cerot o am coto enfus en vi agre e oli rozat, o am diaquilon. Mays <lb/>si no accideys apostema caut, lahoras cove que emplaustres aquel <lb/>defora am farina de sizami e am polvera de enses cofitz am album de <lb/>huou; e aprop pausa sobre lu stopa leon, e no lies le nas am alcuna <lb/>causa. </p>
				<p>Mays si so trencats les osses del nas am fractura petita o so <lb/>conminuitz, lahoras cove que scindas sobre aquels, e extraguas <lb/>aquels am insturmentz que conveno ad aquels; e aprop cos la <lb/>scissura, e cura aquela am aquo que encarna e consolida, e am <lb/>emplastres ad aquo convenientz. </p>
				<p>E si accideys plagua dedintz le nas, lahoras cove que cures <lb/>aquela am calguas e administra canulas de plom entro que sia de tot <lb/>sanat. </p>
				<p>
					<pb n="229"/>Capitol .iiii. De restauracio de la mandibula quan es trincada. </p>
				<p>Quan la mandibula dejos es rompuda e la fractura de lu no es am <lb/>plagua, reguarda lahoras si la fractura es deforas tant solament, e no <lb/>es trencada en dos e es curvada a las partidas dedintz, lahoras la sua <lb/>cognicio es leugiera. E cove donc, si la fractura es en la part dreyta, <lb/>que tu intrometas le tieu indic senestre en la boca del malaute; e <lb/>semblantment si la fractura es an la mandibula senestra, lahoras <lb/>intromet le dit indic de la ma dreyta; e impelleys am aquel la <lb/>gilbositat de la fractura dedintz am facilitat a las partidas defora, <lb/>am la tua autra ma de la partida defora del os; am aquel decentment <lb/>equa aquelam. </p>
				<p>E si la fractura de la mandibula ja es separada en doas, lahoras <lb/>cove que administres extensio de doas partz segon rectitut entro que <lb/>sia possibla la equacio de lu. </p>
				<p>E si accideys conmocio de dentz a disrupcio, lahoras strenh <lb/>aquelas de las quals speras que romandran am fil de aur o de argent o <lb/>de ceda; e aprop pausa sobre la mandibula trencada cerot, e aprop <lb/>pausa sobre lu drap duplicat, e pausa sobre le drap gran stelha <lb/>decentment fayta, o una pessa de sola engual a la longitut de la <lb/>mandibula; e aprop lia aquela desus segon que a tu es apparelhada la <lb/>liadura de lu e que conveneys la applicacio, entro que no es <lb/>destruida. E comanda al malaute que use de repaus e tranquilitat, e <lb/>pausa la vianda de lu sorbicios leons. E si extimas que ja es alterada <lb/>la figura en alcuna manieyra, lahoras tu te coyta e deslia aquel al <lb/>tertz dia; e aprop rectifica aquo que ja es alterat de lu e emplaustra <lb/>aquel am polvera de moli, am album de huou, o am farina de cisami, <lb/>pus que tu auras ostat le cerot de lu, e pausa sobre le emplastra lana <lb/>leon. E adonc cum sta annex e ajustat aquel emplastre sobre lu, e la <lb/>disposicio del os no es alterada, layssa aquel, que no le deslies entro <lb/>que sia sanat e strenh la fractura; quar motas veguadas aquesta <lb/>fractura es streyta en tres sempmanas. E si autra veguada accida <lb/>apostema caut, lahoras administra aquo que havem dit motas <lb/>veguadas en la sedacio de lu entro que sia sanat, e sia remaugut aquel <lb/>apostema. </p>
				<p>E si la fractura es am plagua, lahoras considera si es pessa del os <lb/>separada o satagias, lahoras tu te subtilia que ostes aquelas satagias <lb/>am aquo que conveneys ad aquo en la remocio de aquelas dels
<pb n="230"/>sturmentz. E si le orrifici de la plagua es streyt, lahoras tu le <lb/>amplifique am le fleubotomi segon la quantitat de la tua necessitat. E <lb/>aprop quan tu auras ostat aquelas satagias, e de aquelas no sira <lb/>remaugut re, lahoras tu cos le orrifici de la plagua si es ampla; e sino, <lb/>pausa sobre aquela un dels emplaustres que conveneysso ad aquo e <lb/>encarnan aquela, entro que sia sanada. </p>
				<p>Capitol .v. De restauracio de la furcula quan es trinquada. </p>
				<p>Motas veguadas es trencada la furcula de la partida denant deves <lb/>le muscle, e aquela fractura es fayta en una de tres manieyras. Quar o <lb/>es trencada, o seperada, o es seperada en doas partz otra que no <lb/>accidan satagias; e es leugier a la restauracio de lu; o es ayssi que <lb/>accideysso en lu satagias, e es dificil a restauracio de lu; o es ayssi que <lb/>la fractura es am plagua. E la operacio en aquela, quan la fractura es <lb/>ses plagua, es que tu fassas esser present dos ministres, per so que la <lb/>un tengua le adjutori e siegua la furcula trencada, e l’autre extenda <lb/>le col ves aquela partida. E aprop enguala la fractura am les tieus <lb/>ditz entro que sia fayta la forma de lu segon que cove, e no sia en lu <lb/>eminencia pauca ni concavitat. E si indigeysses mes de extencio, <lb/>lahoras cove que pauses dejos le titillic del malaute spera de drap o <lb/>de lana, e sia la grandesa de lu segon la quantitat de la tua necessitat; <lb/>e exten e eleva la furcula e coarta la spera am la tua ma entro que <lb/>enguales la frectura segon que cove. E si no podes atirar la extremitat <lb/>de la furcula a las partidas defora, per so quar es pervenguda al preon, <lb/>lahoras cove que·l malaute sia ressupinat sobre la sua cervitz, e <lb/>pauses sobre le muscle de lu un coyssi migier en grandeza. E le <lb/>ministre prema le muscle de lu a las partidas dejos entro que l’os de la <lb/>furcula sia elevat que es en le preon en sus, e lahoras tu rectifique la <lb/>fractura e enguala aquela am les tieus ditz. Mays si sentes satagias <lb/>de la furcula e so maugudas, lahoras cove que fendes sobre aquela e <lb/>extraguas aquelas satagias am facilitat. E si es retenguda en le os, <lb/>lahoras tu ingenia inscisio de lu am un dels inscissoris les quals has <lb/>apparelhatz ad aquo, pus que havias pausat dejos la furcula le sturment
<pb n="231"/>que serve le ciphac; e es sturment de fust o de ferr del qual aquesta <lb/>es la forma de lu: </p>
				<p>E es semblant a culier del qual aquesta es la concavitat; e sia la sua <lb/>latitut segon aquo que has necessitat de lu, segon la grandeza del os <lb/>o la pauqueza de lu. Mays la longitut de lu sia segon que es a tu <lb/>possible a la operacio; que haja doas extremitatz ayssi cum vezes, e la <lb/>una extremitat sia ample e l’autre streyta. E si la disrupcio de la <lb/>plagua la qual has inscidida quan has extraytas la satagia del os es <lb/>ampla, e yest segur de apostema caut, lahoras tu ajusta las doas labias <lb/>de la plagua am sutura. E si la disrupcio es pauca, o temes apostema <lb/>caut, lahoras tu uemple la plagua am draps e pulvils segon la <lb/>quantitat de la scissura de la plagua. E si accideys apostema caut, <lb/>lahoras infon drap en vi agre e oli rozat e vi, e pausa sobre aquel. <lb/>Mays la strictura del os quan es ses plagua e ses seccio, es que <lb/>pauses emplastre fayt de farina de moli am album de huou, e pausa <lb/>sobre lu stopa leon, e aprop pausa la spera dejos le titillic de lu, si <lb/>indigeyssas de aquela, e aprop pren humemate, so es torca la qual <lb/>teno les @Sarrazis, que sia mot longua, e sia latitut de lu de un palm <lb/>o entorn aquel; e aprop pausa pulvils duplicatz sobre la stopa e <lb/>l’emplastre; e aprop pren una stela de taula subtil de la qual la latitut <lb/>d’ela sia de tres ditz e en longitut semblantment; e aprop envolopa <lb/>aquela en drap, e aprop envolopa aquel drap am la stela en lo loc <lb/>sobre le loc de la fractura; e aprop pausa humemati ayssi cum es <lb/>revout, e revol aquela sobre le col de lu e dejos le titillic de lu sa e <lb/>dejos le titillic de lu malaute, e reduzeys aquela sobre tota partida, e <lb/>quan vezes que la strictura de la fractura am strictura descent, e es <lb/>aquo que no es occultat sobre tu. E tot, que no sia mauguda la stelha <lb/>desobre le os trencat; e per so cove que tu vejas le malaute quascun <lb/>dia, que quan le liament es mollificat o vezas la stela ja esser <lb/>remauguda, lahoras tu rectifica aquo e strenh la liadura. E aprop <lb/>pausa le dormir del malaute sobre le col de lu, e pausa dejos le titillic <lb/>de lu deves le dormir de lu en la nueyt un petit coyssi; per so que am
<pb n="232"/>aquel sia elevat le adjutori de lu del latz de aquel, e donc es elevada la <lb/>la fractura de la furcula a elevacio del muscle; o sia le bras de lu liat al <lb/>col de aquel. E no deslies le liament si no accideys en le loc <lb/>prusiment o apostema, entro a .xii. dias. E aprop renovelha le <lb/>emplastre si has vista la facia de lu ad aquo, e ajusta en la strictura e <lb/>restaura aquel e layssa entro que sia restaurat e sia coagulat la <lb/>fractura de la furcula. E es strenguda e comfortada segon le mes <lb/>en .xxviii. dias, e alcunas veguadas en alcus homes es fayt en mens <lb/>de temps de aquel. </p>
				<p>Capitol .vi. De restauracio de fractura de la spalla. </p>
				<p>Spatula tart es trencada en le loc lat de lu e no so trencatz de lu <lb/>sino les marges. E donc quan es trencat le loc de lu — e es trencat en <lb/>le mieg loc de lu — e no es conogut sino per tocament, lahoras segon <lb/>que es la figura de la fractura sforsa te la preparacio de lu e reduzir <lb/>aquela segon la figura natural en tota manieyra de engen la qual es a <lb/>tu possible. E aprop pausa sobre le loc polvera de moli am album de <lb/>huou e stopa leon; e aprop pausa pulvil de drap duplicat; e aprop <lb/>pausa sobre lu stela lada de taula subtil segon la quantitat de la <lb/>spatula tota o mays un pauc. Mays si dejos la stela es concavitat en <lb/>alcu dels locs de la spatula, lahoras tu enguala aquela concavitat am <lb/>stopa leon, e aprop pueja la stela segon equalitat. E aprop strenh <lb/>desus am humemati longua ab constriccio decent e am fermesa de la <lb/>stela entro que no sia remauguda del sieu loc. E considera le <lb/>liament en quascun dia; e totas veguadas que sia mollificat, lia autra <lb/>veguada e stren le e equa la stela si es remauguda del sieu loc. E jagua <lb/>le malaute sobre le sieu latz sa. E la spatula es restaurada en .xx. dias <lb/>o en .xxv. E donc quan es complit aquest nombre, lahoras tu <lb/>dissolveys le liament, e que tu scias ensegurat quar aquela es dels <lb/>osses dels quals la cominicio no es temuda ni lor dissolucio. E si <lb/>procezeys del loc del os pessa e pongeys dejos la codena, lahoras tu
<pb n="233"/>scindeys sobre lu, e osta le, e fay segon que havem dit en la fractura <lb/>de la furcula de sadacio de apostema caut  si accideys aqui. </p>
				<p>Capitol .vii. De restauracio de la fractura del pietz. </p>
				<p>Le pietz alcunas veguadas es romput en le mieg loc de lu e aquo <lb/>tart endeve; mays las extremitatz de lu mot endeve que so ciccadas e <lb/>comminuidas. E dels accidentz de lu quan es trencat le mieg de lu es <lb/>que declina a las partidas dedintz e accideys a lu gran dolor, e <lb/>dificultat en lo hale, e tos, e fort leu e vomeys sanc; e es declarada en <lb/>lu cavitat en le os trencat e no es occulta al sentiment. E la <lb/>restauracio de lu es que sia resupinat le malaute sobre le sieu dos, e <lb/>pausa entre las spallas de lu un coyssi; e aprop prem als muscles de lu, <lb/>e ajusta las costas de lu am las mas de dos costatz, e subtilia te en la <lb/>operacio de lu e en la equacio segon tota manieyra que es ad aquo <lb/>possibla e que conveneys ad aquo, entro que retorne la figura del os <lb/>segon que cove. E aprop pausa sobre lu emplastre e estopa e pausa <lb/>desobre astela de taula subtil de sauze o de caligi e de a lor semblantz <lb/>en levitat, pus que tu envolopas aquela en drap; e aprop subtilia te en <lb/>lian aquela sobre le os trencat que no sia maugut; e vay am liadura <lb/>segon retonditat al dors alcunas veguadas, e strenh aquel am <lb/>strictura decent; e aprop considera la liadura en tota hora, e quan es <lb/>mollificada strenh aquela. E si necessitat provoca a desliament de <lb/>aquela deves corrossio o pruziment, o dolor, o apostema que <lb/>accideysso en le loc, lahoras tu coyta e deslia aquela e erradica le <lb/>emplastre e rectifique aquo que accideys per aquo am manieyra de <lb/>curacio de lu; e aprop reduzeys le emplastre, si vezes ad aquo la <lb/>facia; e ajusta a lu strictura entro que sia sanat. </p>
				<p>Capitol .viii. De restauracio de las costas quan son trincadas. </p>
				<p>Sapias que fractura de las costas no catz sino en locs grosses que <lb/>siegon le dos; e de las extremitatz de lor de la partida denant no
<pb n="234"/>accideys ad aquelas contricio sino per aquo quar so cartillaginosas. E <lb/>cognicio de lu no es amaguada al sentiment deves la inquisicio de lu <lb/>am les ditz. E la restauracio sia ayssi que enguales la fractura am les <lb/>ditz segon la manieyra possibla, entro que sia engulhat segon que <lb/>cove, e aprop emplastre e strenh le os trencat am stela, si indigeys de <lb/>aquel. E si la fractura de las costas es declinant a las partidas dedintz, <lb/>lahoras accideys al malaute dolor vehement e punctura, ayssi cum <lb/>punctura que accideys ad aquel que ha pleureci, e per aquo quar le os <lb/>ponh le velament; e accideys a lu difficultat de hanelit, e tos, e vomit <lb/>de mot sanc; e aquesta es de dificil curacio. </p>
				<p>E ja les Antixs so engeniatz en aquela am motz engientz. E de lor <lb/>so que diso: cove que pauses viandas del malaute que engendro <lb/>imflacio e ventositat, per que le ventre sia imflat e sia extendut, e la <lb/>fractura sia impellida a las partidas defora. Mays nos avoreyssem <lb/>aquo per so que no sia causa leugiera a generar apostema caut, si no <lb/>accideys; e si ja accideys, lahoras ja ajuda ad aquo. E diyssero alcus <lb/>de lor que sia pausada desus ventoza e aprop que sucque am fortitut; <lb/>e es semblant a ratiocinacio, mays empero es temut que la <lb/>ventoza atire las superfluitatz al loc per la debilitat. E diyssero <lb/>alcus de lor: cove que·l loc sia cubert am lana que ja es submersa en <lb/>oli caut, e sian pausatz pulvils entre las costas entro que sia <lb/>umplida, que sia la liadura engual quan envolopas aquela segon <lb/>retonditat; e aprop sia curat le malaute am curacio de pleuresi de <lb/>vianda e de medicina. </p>
				<p>E si causa vehement constrenh le malaute la qual no sufferta, e <lb/>le os punh le velament am punctura ledent, temem sobre le malaute, <lb/>lahoras cove que fendam sobre le loc, descubram de la costa <lb/>trencada, e aprop pausem desobre aquela instrument que conserve <lb/>le ciphac, la rememoracio del qual es precedida, e que inscidam le os <lb/>am facilitat, e extraguam aquel. E aprop que ajustem las doas labias <lb/>de la plagua, si es gran, am cozidura, e curem aquela am emplastres <lb/>entro que sia sanada. E si accideys dedintz apostema, lahoras tu <lb/>coyta e enfon pulvils en oli rozat e pausa sobre le loc, e que sia curat <lb/>le malaute am aquo que cove a la apostema dedintz. E sia ressupinat <lb/>sobre le latz sobre le qual dorm, entro que sia sanat. </p>
				<p>
					<pb n="235"/>Capitol .ix. De restauracio de fractura del spondil del dos e del col. </p>
				<p>Alcunas veguadas endeve fractura als osses del col, e tart endeve <lb/>a lor atricio, e semblantment als spondils del dos. E cum aquo <lb/>accideys ad alcu e voles saber si sara sanat o no, lahoras considera, <lb/>quar si vezes las sieuas mas ja mollificadas e stupefaytas e mortas e <lb/>no pot maure aquelas ni extendre ni strenher aquelas e quan <lb/>constrenges aquelas am les tieus ditz o punges aquelas am agulha e <lb/>no sent en aquelas dolor, lahoras sapias que no es sanat, e en las mes <lb/>de disposicios es mortal. E si mau aquelas e sent en aquelas <lb/>constriccio am les ditz e punctura, lahoras sapias que la nucha <lb/>de l’os es salva e que le malaute guereys am curacio. <lb/>E si ve als spondils del col le semblant ad aquo e voles saber si <lb/>sira sanat o no, lahoras considera als pes de lu. Lahoras si tu vezes <lb/>que so ja mollificatz, accideys ad aquels aquo que es accidit en las <lb/>mas, e aprop quan jatz sobre le sieu dos, yeys ventozitat e egestio ses <lb/>la sua volontat, e alcunas veguadas es resupinat sobre le sieu dos e <lb/>vol urinar e no pot, lahoras sapias que es mortal, e adonc no trebales <lb/>en la curacio de lu. Mays si no accideys alcuna causa de aquelas, la <lb/>causa es milhor e pus leugiera. </p>
				<p>E la curacio de lu es que te perforses a la sedacio del apostema <lb/>caut que pauses sobre le spondil atrissat oli rozat sol, o am mugols de <lb/>huous asatz; pausa sobre aquela aquel alcunas veguadas le dia entro <lb/>que sia sedat le apostema caut. E lahoras pausa un dels emplastres <lb/>confortantz e exsitans, e strenh sobre aquel am liament; e comanda al <lb/>malaute que use de repaus e de tranquillitat e que no dorme sobre la <lb/>partida am la qual atroba dolor entro que sia sanat. </p>
				<p>E si accideys deves la atricio del os satagias o alcuna causa que ja es <lb/>seperada de lu, lahoras cove que secces sobre la codena e que ostes aquel <lb/>os; e aprop ajusta las doas labias de la plagua, am sutura si es gran; e <lb/>aprop cura aquela am alcu encarnatiu dels enguentz, entro que sia sanat. <lb/>Mays si es trencat le derier del os alhoses, e es la fi de la coeta, <lb/>lahoras cove que tu entrometas le dit pous de la ma senestra en le cul, <lb/>e que enguales le os trencat am l’autra ma segon que es possible per <lb/>equacio segonda; e aprop pausa sobre lu emplastre e astelha, si <lb/>indigeysses de aquels, e aprop strenh aquel. E si sentes satagias <lb/>trencadas en lu, lahoras tu fen sobre aquela, e osta aquel, e cura la <lb/>plagua am la curacio que es precedida entro que sia sanada. </p>
				<p>
					<pb n="236"/>Capitol .x. De restauracio de la ancha. </p>
				<p>Les osses de las anchas tart so trencats, e si trencan, lahoras <lb/>la fractura de lor no es sino communicio en las extremitatz de <lb/>aquelas e son inscidas en la longitut e declinan a las partidas dedintz; <lb/>e accideys al malaute dolor en le loc e punctura, e la camba es <lb/>stupefacta quan es fractura. E la restauracio de lu es que tu extendas <lb/>la tua ma sobre aquel entro que sia sobre la fractura qual es la figura <lb/>de lu. E si fractura es en la extremitat de lu tant solament, lahoras <lb/>tu enguala aquela segon que a tu es apparelhat per equacio engual <lb/>entro que sia asemblat a la sua figura natural. Mays si la fractura es <lb/>en le lonc o que ja declina a las partidas dejos, lahoras tu fay jaser le <lb/>malaute sobre le sieu ventre entro que sia preparada a tu la <lb/>restauracio de aquela fractura. E donc quan auras engualada aquela, <lb/>pausa sobre lu emplastre, e aprop pausa sobre aquel astela de fust o <lb/>de codena, e strenh per strictura sobre la qual no temas punctacio de <lb/>fractura ni remocio de la stelha. E enguala la concavitat am aquo <lb/>que uempla aquela entro que aquela prengua la strictura segon <lb/>equalitat, e comanda al malaute que dorma sobre le sieu dos o <lb/>desobre le sieu costat sa. Mays si accideys apostema caut, lahoras tu <lb/>cessa de extencio de lu e de la sua restauracio entro que sia sedat le <lb/>apostema caut, e pausa sobre lu aquo que sede aquel segon que es <lb/>precedit; e aprop retorna a la restauracio de lu, e strenh aquel ayssi <lb/>cum cove. E si accideysso en le os satagias o son comminuidas, <lb/>lahoras tu las tratz. </p>
				<p>Capitol .xi. De restauracio de la fractura del adjutori. </p>
				<p>Adjutori es aquo que es entre le coyde entro al cap de la spalla. E <lb/>si es trencat, lahoras la restauracio de lu es en una de doas manieyras, <lb/>de las quals es la una que tu prenguas fust pla de migiera groceza
<pb n="237"/>segon aquesta forma: </p>
				<p>E sian liatz en doas extremitatz dos liamentz, e aprop sia suspendut <lb/>del loc elevat. E segua le malaute sobre una sezela; e aprop gieta <lb/>fora le sieu bras trencat sobre le fust entro que pervengua al titillic de <lb/>lu en le mieg loc del qual sia annexa la curvitat del fust. E aprop <lb/>suspen sobre aquel alcuna causa greu, o·l minestre extenda aquel <lb/>a las partidas dejos; e aprop le metge eque la fractura am las sieuas <lb/>mas ensemps, entro que la fractura retorne segon que cove. <lb/>E l’autra manieyra es que·l malaute sia ressupinat sobre la sieua <lb/>cervitz e suspen la ma del col de lu am liament; e aprop comanda a <lb/>dos ministres que la un de lor tengua aquo que es desobre la fractura <lb/>am las suas mas; e l’autre tengua le pus dejos de lu; e quascu de lor <lb/>extenda a la sua partida. E si voles que la extencio sia pus fort, <lb/>lahoras tu strenh sobre la fractura am liament e sobre aquela am <lb/>autre liament, e quascu dels dos ministres extendan a doas suas <lb/>partidas. E donc si la fractura es propinquada a la extremitat del <lb/>muscle, lahoras cove que sia pausat la mitat del liament sobre le <lb/>citillic e l’autre dejos la fractura deves le coyde. E semblantment si la <lb/>fractura es propdana al coyde, lahoras cove que sia pausat le liament <lb/>sobre aquel loc e sobre aquel coyde. Enguala aquela am facilitat e <lb/>ses trebal, e aprop quant sira engualada segon que cove e es applicada <lb/>per bona applicacio, lahoras strenh aquela si no accideys apostema <lb/>caut. Mays si accideys apostema caut, lahoras layssa la strictura entro <lb/>al .vii. dia, e pausa sobre lu lana sutza enbeguda en vi agre e oli rozat <lb/>entro que repause le apostema, e lahoras tu stren aquela. </p>
				<p>E la manieyra de strenher aquela es que pauses emplastre sobre la <lb/>fractura, e aprop pausa envolopament de drap nau sobre le <lb/>emplastre; e aprop ajuste le bras sobre aquel adjutori, e pause la sua ma
<pb n="238"/>uberta sobre le sieu muscle. E pausa le drap e strenh sobre le adjutori <lb/>le bras per so que·l bras sia en loc de stelhas, si no prohibeys de aquo <lb/>alcuna causa del os trencat. E lahoras usa de stelhas. E es que <lb/>pauses sobre la fractura aquela stela que sia pus lada e pus fort de las <lb/>autras stelas; e pausa entre quascuna stela la latitut del dit, e sia la <lb/>longitut de las stelas segon la trencadura am addicio de tres ditz de <lb/>tota partida. E aprop strenh sobre las stelas am la strictura la qual he <lb/>dita al comensament del capitol. E es que la tua strictura sobre le loc <lb/>de la fractura sia pus streyt. E quant pus es alonguada la fractura sia <lb/>la strictura menor. E donc si vezes le situament de las stelas e la <lb/>strictura ayssi cum havem dit en la hora en la qual restauras le <lb/>membre al sieu assituament, lahoras tu fay. E si temes apostema <lb/>caut, lahoras tu layssa la strictura e las stelas entro al dia .vii. ayssi <lb/>cum havem dit. E aprop considera le liament en totas partidas per <lb/>tres dias per so que no accida en le loc pruziment o imflacio; o es <lb/>prohibida la vianda pervenir al membre per disposicio de superfluitat <lb/>de strictura; e donc rectifiqua tot aquo segon que havem dit. Mays si <lb/>tu yest sobre confizanssa que no accida alcuna causa de aquo, lahoras <lb/>no deslias la liguadura sino aprop tres dias o mays. </p>
				<p>E sia la sua dormicio del malaute sobre le sieu dos, e las sieuas <lb/>mas sian sobre le stomac. E pausa sobre le adjutori cocena plena de <lb/>lana engualment, e considera en tota hora de la nueyt o del dia que <lb/>no sia deliada ni dissolta la figura del membre trencat, o que sia le <lb/>liament mollificat, donc rectifica aquo tot am la tua vertut. E pausa <lb/>la vianda del malaute segon le orde le qual havem denant mes, enayssi <lb/>que la vianda sia subtil en le comensament entro que es comensat <lb/>strenher; e lahoras cove que egrossas la vianda de lu. Quar de <lb/>constuma del adjutori e de la camba de lu es que sian strengutz en <lb/>.xl. dias; e lahoras cove que sian desliatz e sia administrat banh e <lb/>sia medicat am enguentz los quals rectifican aquel. E si la fractura es <lb/>layha atrita, lahoras tu no deslies de aquela le liament e las stelhas <lb/>entro a .l. dias o entro a dos meses. </p>
				<p>Capitol .xii. De restauracio de fractura del bras. </p>
				<p>Bras es compost de dos osses les quals so appelatz dos focils;
<pb n="239"/>dels quals la un es petit, e es aquel que siec le dit pous, e l’autre es <lb/>gran e es aquel le qual es pausat dejos le petit dit, de la partida pus <lb/>dejus. E fort leu es trencat le focil major solament, o le petit, e fort <lb/>leu son trincatz ensemps. E quan es trencat le focil petit desus, <lb/>lahoras la restauracio de lu es leugiera, e la sanacio de lu es pus <lb/>leugiera. E quan es trencat le focil de lu dejos la fractura de lu es <lb/>mala, e la sanacio de lu es dificil. E pus mala de aquela es quan son <lb/>trencatz dos osses essemps. </p>
				<p>Donc si l’os le qual es trencat es le focil petit desus, lahoras es <lb/>convenient al metge, deves la restauracio de lu, que pauze petita <lb/>extencio am facilitat entro que aquel sia engualhat. Mays si le focil <lb/>gran es aquo que es trincat, lahoras cove que pause extencio pus <lb/>vehement. E si les dos focils so ensemps trincatz, lahoras cove que <lb/>tu pauses la extritura mot pus fort. E cove que pauses la figura de la <lb/>ma deves la restauracio de lu e la extencio de lu estenduda sobre un <lb/>coyssi, e sia le pols de la ma a las partidas desus, pus aut que totz les <lb/>autres ditz, e le dit auricular sia pus bas dels autres ditz, e le <lb/>malaute sia cezent sobre una cezela cayrada. E sia un coyssi <lb/>denant lu en la altetut o endreyt de lu, per so que·l malaute no <lb/>encorra trebalh. E aprop le ministre extenda le bras de la partida pus <lb/>dejos am la sieua ma o am liament, e autre ministre extenda desus <lb/>semblantment. E aprop le metge engualhe le os entro que redugua <lb/>aquel segon la milhor figura que pot. E si en la factura del os so <lb/>satagias, lahoras te perforsa raduzir tota pessa en le sieu loc am la tua <lb/>vertut. E si appar en lu satagia separada que punh la codena e no es a <lb/>tu speransa en la restauracio de lu, lahoras tu fen sobre lu e osta <lb/>aquela segon la manieyra la qual havem dita desus. Mays si la fractura <lb/>es am plagua, yeu ja he fayt ad aquo capitol singular, e donc pren la <lb/>curacio de aquel. </p>
				<p>E si accideys apostema caut al comensament de la tua <lb/>restauracio, lahoras tu lineys un drap am cerot fayt de oli rozat e cera blanca, <lb/>e sia migier entre specitut e subtilitat, e strenh drap sobre aquel am <lb/>strictura subtil entro que le apostema sia cedat; e lahoras remau le <lb/>cerot e pausa emplastre preparat de polvera de moli am clayre de <lb/>huou, e aprop pausa stelhas; e sia la stela la qual es pauzada sobre <lb/>aquela fractura pus lada e pus fort. </p>
				<p>E sapias que·l nombre de las stelas del bras so .vi. en las majors
<pb n="240"/>disposicios, o sia la fractura en un focil o en dos focils ensemps. E <lb/>aprop pausa la tua strictura sobre le loc de la fractura pus fort e pus <lb/>vehement, e quan mays sira la extrictura a las partidas desus de la <lb/>fractura o a las partidas pus bassas de lu, pausa la strictura un pauc <lb/>pus molh segon que es precedida la rememoracio de lu en le <lb/>comensament del capitol. E les draps que so envolopatz sobre la <lb/>fractura sian draps mols humitz, e no sian durs ni aspres, e·l fiel am <lb/>le qual es strenhut sia de li propriament migier entre subtil e gros, <lb/>ayssi cum havem recomtat. </p>
				<p>E considera le membre e·l liament aprop alcus dias. E si <lb/>accideys alcuna causa de la qual rectificacio es necessaria, ayssi cum <lb/>prusiment le qual accideys al membre, e lahoras cove que tu <lb/>enbroques le membre am aygua cauda entro que cesse aquel pruziment. E <lb/>leysses le membre no costreyt entro que repause, e aprop torna <lb/>la strictura. </p>
				<p>E si la extrictura ja es mollificada e l’os ja es remaugut e <lb/>semblantz ad aquels, lahoras rectifiqua tot aquo am la tua vertut. E <lb/>considera mays si le nutriment es prohibit pervenir al membre per <lb/>superfluitat de strictura, quar lahoras cove que mollifiques aquel un <lb/>petit e laysses aquel per alcus dias entro que corra ad aquel le <lb/>nutriment, e aprop strenh aquel. Mays si al malaute no accideys <lb/>alcuna causa de aquelas que havem ditas, lahoras no cove que sia <lb/>desliat entro aprop .xx. dias o enviro de aquels. E aprop sia <lb/>suspenduda la ma del malaute per la sua vertut de movement <lb/>agitatius, e fay aquel dormir sobre le sieu dos. </p>
				<p>E sapias que aquesta fractura es restaurada en .xxx. dias o en <lb/>.xxxii. dias, o fort leu es restaurada en .xxviii. dias, e tot aquo es <lb/>segon la disposicio de las compleccios e las disposicios de la vertut. </p>
				<p>Capitol .xiii. De restauracio de fractura de la pinche de la ma e dels <lb/>ditz. </p>
				<p>Sapias que a la pinche de la ma e als nuzes dels ditz tart endeve <lb/>fractura, e no accideys a lor sino atricio motas veguadas. E quan <lb/>accideys a la ma fractura o atrissio, lahoras cove que·l malaute segua
<pb n="241"/>cayrat e denant lu lies cezent segon equalitat, e aprop pausa la ma de <lb/>lu sobre aquela extenduda. E aprop le ministre extenda les osses <lb/>trencatz e·l metge engualhe aquels entro que sian congongitz am <lb/>bona congoncio. E lahoras cove que pause emplastre e estopa, si no <lb/>accideys apostema caut; e aprop pausa stela desus segon la quantitat <lb/>del loc, e tu ja has envolopada aquela en drap de li. Mays si la <lb/>trincadura es en las partidas dedintz deves le ventre de la palma, e <lb/>lahoras fay semblant de spera de drap, e comanda al malaute que <lb/>strenha aquela am la sua palma trincada; aprop sia strenguda am drap <lb/>lonc. E sia la stelha de cuer am drap en le qual sia levitat, per so que <lb/>le cuer sia aplicat a la palma; e strenh aquela segon que cove. Mays si <lb/>la fractura es a las partidas defora, lahoras cove que pauses desus <lb/>stela e autre estela de la partida dejos en la palma, per so que la ma <lb/>sia uberta e dreyta; e aprop pausa la strictura, ayssi cum es <lb/>revolvuda la ma a la rateta entre les ditz am liamentz. </p>
				<p>E si accideys fractura a alcu dels nozes dels ditz, lahoras si <lb/>es le dit pous, sia engualat segon que cove e aprop sia strenhut am la <lb/>palma e si·t voles, pausa a lu astela petita dreyta per so que sia <lb/>elevada la fractura e no sia mauguda. Mays si la fractura es en les <lb/>autres ditz, ayssi cum en aquel del mieg loc, o en le indic, o en le <lb/>auricular, o en le anular, lahoras sia engualhat e liat am le dit sa <lb/>le qual siec aquel; o sian totz liatz segon continuacio, e es milhor; o <lb/>pausa sobre aquel stela petita, ayssi cum havem dit en le pous. E <lb/>considera, en la tua restauracio, e aprop aquela, la disposicio de <lb/>apostema caut e oppose — am la tieua operacio — am aquo que <lb/>cove quan accideys alcuna causa de aquelas, segon que es iterada la <lb/>narracio de lu. </p>
				<p>
					<pb n="242"/>Capitol .xiv. De restauracio de fractura del os de la coyssa. </p>
				<p>Le os de la cueyssa motas veguadas es trencat e es declarat al <lb/>sentiment segon que es convertit a la partida denant e a la pus <lb/>sobirana. E la restauracio de lu se fa enayssi que·l liament es <lb/>strenhut sobre la fractura e autre liament dejos la fractura, e le <lb/>malaute sia prostrat sobre le sieu ventre e sobre la cara. E aprop le <lb/>ministre extenda tot le liament a la sua partida segon la qualitat, <lb/>quan la fractura es en le mieg loc del os. Mays si es propdana a la <lb/>razitz de la cueyssa, lahoras sia le liament propda al denolh a la <lb/>partida del pentenilh, per so que la extencio caja en sus, e le autre <lb/>liament dejos la fractura. E semblantment si la trencadura es <lb/>propdana al denolh, lahoras sia fayt le liament propda al denol, e sia <lb/>la extencio a las partidas dejos. E aprop le metge enguale le os am <lb/>amduas las sieuas mas entro que reduzesca aquel segon la semblansa <lb/>natural e l’os es conjungit per bona conjunccio; lahoras cove que <lb/>pauses emplastre e strictura, si no accideys al membre apostema. <lb/>Mays si accideys en lu apostema, lahoras tu layssa aquel per alcus <lb/>dias entro que l’apostema caut sia cedat, e aprop retorna a la tua <lb/>curacio. </p>
				<p>La strictura de lu sia ayssi fayta: cove que envolopes sobre la <lb/>fractura una benda dura, e dobla aquela dos o tres veguadas, e <lb/>remaugua de lu superfluitat; e aprop envolopa la camba entro que <lb/>pervengua al talo e a la razitz de la cueyssa. E intromet lonc fiel entre <lb/>la cueyssa e la camba prop del denol a las partidas dejos, e venguan <lb/>las extremitatz del fiel de la partida pus sobirana de las doas partz, <lb/>e aprop revolveys sobre la camba e la cueyssa aquo que superflueys <lb/>de la benda. E aprop pausa sobre la cueyssa en le loc de aquela <lb/>fractura astelhas, e pausa de aquelas una stela sobre le os de la <lb/>camba. E aprop uempli las vacuitatz entre la camba e la cuoyssa <lb/>am draps mols, per so que sia coagulada la extrictura. E aprop <lb/>comensa am strictura fort del mieg sobre le loc de la fractura am tres <lb/>envolucios o quatre, e quant mays tu te alonhas am liament del loc de <lb/>la fractura, la tua strictura sia menor e pus leugiera e pus molha. <lb/>E aprop exten a doas extremitatz del fiel a las partidas dejos <lb/>entro que pervengua a la cavilha del pe, e strenh amdoas las
<pb n="243"/>extremitatz de las stelhas del autra part per so que·l liament no sia <lb/>remaugut del sieu loc. E aprop leyssa la strectura sobre aquel, don <lb/>esta ayssi que no accideys al membre corrosio ni apostema caut ni <lb/>emflacio e semblantz ad aquels; e si accideys alcuna causa de <lb/>aquelas, adonc cueta te am desliament de lu, e rectifica aquo que <lb/>accideys tot aprop, segon que havem dit motas veguadas. Mays si <lb/>en le os es pessa del os la qual pongua, lahoras cove que tu <lb/>engualhes aquel segon que a tu es possibla; e sino, fen sobre lu e <lb/>remau aquel, e cura am aquo del qual es precedida la rememoracio <lb/>entro que sia sanat. </p>
				<p>E alcunas veguadas es strenhuda aquesta fractura de la coyssa <lb/>otra aquo que sian ajustadas a lu stelhas, ayssi cum havem dit en le <lb/>adjutori e·n le bras. Mays empero en la restauracio de lu en tal <lb/>manieyra fayta no accideys al malaute claudicacio; e si es restaurada <lb/>sola, otra aquo que li sia applicada l’autra camba, lahoras es <lb/>necessari que claudique aquel del qual es tostemps. </p>
				<p>E sapias que la coyssa es strenhuda en .xl. dias o un pauc mes o <lb/>un pauc mens, e tot aquo es segon la diversitat de las compleccios e <lb/>de las autras dispozicios. </p>
				<p>Capitol .xv. De restauracio de la fractura de la rodela del denolh. </p>
				<p>Sapias que fractura de la rodela del denol tart endeve, mays <lb/>accideys a lu motas veguadas atrissio. Mays si accideys a lu <lb/>fractura, lahoras no es sino fissura o trauc en las suas partidas, e aquo <lb/>es am plagua o ses plagua, e sobre aquo tot es estat am le sentiment. <lb/>E la restauracio de lu es enayssi que sia engualat aquo que es romput <lb/>de las partidas de lu am les ditz entro que sia agreguat e conjongit <lb/>segon que es possible per equacio e facilitat e fabricacio. E aprop <lb/>pausa emplastre e pausa sobre aquel stela redonda, si indigeysses de <lb/>aquela; e strenh desus am strictura ad aquo convenient. E aprop <lb/>considera totas las disposicios las quals havem recomtadas en las <lb/>autras fracturas, ayssi cum es apostema caut e semblant ad aquels <lb/>enaissi que se oppause a tot accident am aquo que a lu es convenient <lb/>entro que sia sanat. </p>
				<p>
					<pb n="244"/>Capitol .xvi. De restauracio de la fractura de la camba. </p>
				<p>Sapias que en la camba so dos osses dels quals la un es gros, e es le <lb/>nompnat per nom de la camba; e l’autra es subtil, e es nompnat focil. <lb/>E accideys a quascus de las specias de fractura aquo que accideys als <lb/>dos osses del bras, e per aquo es fayta restauracio de lu ayssi cum <lb/>restauracio del bras engualment, e la operacio de lu es una. E si so <lb/>trincatz dos osses ensemps, la camba es convertida a totas partidas. <lb/>E si es trinquat le os pus subtil, la camba es convertida a las partidas <lb/>Denant. E si es trincat le os pus gros, atrobas aquel dejos, e es de <lb/>aquelas causas que no so a tu ameguadas. E aprop aministra extencio <lb/>e equacio e liguacio de las astelas segon aquel engualment. Mays <lb/>empero cove, si la fractura de la camba es laja havent motas <lb/>satagias, que la extencio sia mendre e pus leugiera, e alleuja am la <lb/>tua vertut. E en la camba es alcuna causa de operacio sobre le bras, e <lb/>es quan tu engualas las stelhas e que comples tota la tieua operacio, <lb/>lahoras tu prendras pessas de fustz de pi le qual es pausat dejos las <lb/>cauzas las quals so pausades en solies, e so faytas eyssament de <lb/>brancas de palma; aligeys de aquelas a las quals es petita groceza, e no <lb/>sia ges de las manudas, e sia la longuesa de aquelas segon la longuesa <lb/>de la camba, e del denol entro al pus dejos. E aprop envolopa sobre <lb/>quascuna drap en doas envolucios segon la longitut de lu, e pausa la <lb/>una sobre la partida de la camba de la una part e l’autra del autra <lb/>part, e sian del denol entro al pus bas loc del pe. E aprop lias las doas <lb/>stelhas en tres locs de doas extremitatz e al mieg loc, quar am aquesta <lb/>strectura la camba es prohibida de clinar a la partida dextra e sinistra, <lb/>e sta per bona stacio. E ja es aministrat un brasset de fust segon la <lb/>longuesa de la camba; e sia pausada en lu la camba per so que <lb/>conserve aquel de movement. E majorment cove que tu fassas aquo <lb/>en fractura, e quan am aquela es plagua propriament. E aprop <lb/>considera en quascun jorn la camba e studia am aquel per derier <lb/>studi, e tu le guardes de apostema e de imflacio o de autres causas <lb/>semblantz; e cum accideys alcuna causa de aquelas, lahoras opausa te <lb/>a lu am aquo que cove entro que sia sanat. </p>
				<p>Capitol .xvii. De la fractura del talo e dels osses del pe e dels ditz. </p>
				<p>Al talo no accideys fractura de tot; mays als osses del pe accideys
<pb n="245"/>fractura alcunas veguadas; e als ditz del pe pauc accideys fractura, e <lb/>no accideys a lor sino atricio en las mes de disposicio. E si als osses <lb/>del pe endeve fractura e vezes aquels osses esser elevatz sobre <lb/>si entre lor, lahoras le malaute pause le sieu pe sobre la terra <lb/>preparat ayssi cum anant. E aprop pausa la un pe sobre aquo que es <lb/>elevat de aquels osses, e aprop calca aquels, e prem, e engualha aquels <lb/>entro que torno en los locs. E aprop pausa emplastre e stopa desus, e <lb/>pausa dejos le ventre del pe una petita taula a la qual sian dos caps <lb/>plas. E aprop strenh aquela am le pe am strectura descent, pus que <lb/>tu has envolopada aquela am draps e am autres causes de las quals <lb/>indigeys. E cum a lu passan tres dias o quatre, lahoras tu deslia le <lb/>liament, quar tu atrobaras les osses engualatz, o sian trincatz o sian <lb/>dislocatz, e la operacio en aquels es ayssi co coneysses. </p>
				<p>Mays si alcus ditz son trincatz, lahoras restaura aquels, e enguala <lb/>aquels ayssi cum yeu e recomtat a tu en la restauracio dels ditz de la <lb/>ma. E aprop pausa al dit trincat stela segon la longitut del dit, e sia <lb/>pus lada de lu un pauc; e aprop dejos le pe aquesta taula la qual e a tu <lb/>recomtada, e strenh aquela am strictura decent. Mays si aquo que es <lb/>trincat dels osses so dos o tres o mays, lahoras tu pausa sobre <lb/>quascun dit astela de la sua quantitat envolopada en drap leon, e <lb/>strenh la taula en le pus bas del pe, e sia stant sobre la un dels caps de <lb/>la taula foro le ventre del pe per que la tengua am bona retencio. E <lb/>es convenient a tu que no oblides que no consideres totas las <lb/>causas las quals que e ditas a tu en las autras fracturas dels accidentz que <lb/>havem dit; e opausa te a tot accident am aquo que cove. </p>
				<p>Capitol .xviii. De fractura del conh de la femna e del os del <lb/>pentenilh e de la vergua del home. </p>
				<p>Quan le conh de la femna es trincat, lahoras fay aquela ceser en <lb/>cezela cayrada, e aprop enclina aquela a la partida del dos un petit, e <lb/>sia tenguda detras. E aprop la matrona umpla le conh de coto, e sia <lb/>fayt en le conh de lu ayssi cum spera; e aprop la femna sia concutida, <lb/>e eleva le dos de lu petit a petit, quar tot aquo es fora-getat entro
<pb n="246"/>que sia denant la partida del conh ayssi cum spera e l’os trincat <lb/>retorna. E aprop pausa pulvils sobre le dos de lu, e quan vol urinar <lb/>remaugua le coto am facilitat e aprop urine, e reduzeys e retorna <lb/>aquel segon la manieyra segon la qual mezist aquel al comensament, e <lb/>aprop retorne al sieu pulvil primier. E fassa ayssi per .vii. dias o <lb/>enviro aquels, quar aquel es restaurat. E si voles, pren una vezica de <lb/>ovela e strenh sobre le trauc de lu una canula de canavera; e entromet <lb/>tota la vesica en le conh de lu, e aprop ensuffla en la canula am vertut <lb/>entro que la vesica sia imflada dedintz le conh, quar la fractura <lb/>retorna. E aprop sia umplida de coto e estia per alcus dias segon que <lb/>havem recomtat, entro que sia sanat. </p>
				<p>E quan le os del pentenil de home o de femna es trincat, lahoras <lb/>aministra en la restauracio e agulacio de lu aquo que havem recomtat <lb/>en l’os del anca. E aquo que es dreyt no es occultat en aquestas <lb/>fracturas proprinquas e que pauc endeveno, majorment ad aquel <lb/>al qual es alcun studi e us e enten aquest meu libre mot; quar aquela <lb/>fractura significa a tu en las majors disposicios via dreyturiera en la <lb/>restauracio e en la strictura de lu, e donc enten be. </p>
				<p>Mays en la vergua del home quan es trincada, pren guarguamela <lb/>de auca, e met la vergua en aquela; e aprop pausa sobre lu envolucio <lb/>de drap, e sia envolopada, e aprop sia layssada per tres dias o enviro <lb/>aquels, e sia sanada. </p>
				<p>Capitol .xix. De restauracio de fractura dels osses quan es am <lb/>plagua. </p>
				<p>Convenient es ad aquel al qual accideys fractura am plagua, e <lb/>majorment si le os es gran ayssi cum es le os de la cuoyssa o <lb/>de l’adjutori, o semblant ad aquel, que tu te cuoytes e fleubotomes aquel <lb/>tantost si las condicios de fleubotomia a tu o testifican ayssi cum <lb/>desus havem dit. E si la plagua eflueys sanc, lahoras cove que tu te <lb/>coytes a la retencio de lu enayssi que tu polverizes sobre lu zegi <lb/>trissat, si a tu autra causa no es present. E aprop comensa restaurar <lb/>la fractura en aquel meteys dia, e no prolongues aquo, si no accideys <lb/>apostema. Mays si accideys apostema caut, lahoras tu layssa la <lb/>restauracio de lu entro al .ix. dia, entro que sia cedat le apostema, e <lb/>no apropinques a lu en le tertz dia e·l .iiii. de tot, quar tu faras
<pb n="247"/>accidir mals accidentz. Mays si le os trencat es eminent sobre la <lb/>codena descubert, lahoras cove que te perforses reduzir aquel e <lb/>engualar aquel am las tuas mas am facilitat e am pauca extencio. <lb/>Mays si extencio no es a tu preparada e la equacio de lu am las tieuas <lb/>mas, lahoras tu reduzeys aquel am las tuas mas am aquest sturment; e <lb/>es sturment le qual es fayt de ferr, la longitut del qual es de .vii. ditz o <lb/>de .viii. e la latitut del qual es segon la quantitat de la plagua; e per <lb/>aquo es necessari al metge que prengua de aquels tres o quatre segon <lb/>la quantitat que indigeys ad aquo en la curacio en tota specia de <lb/>fractura. E sia redon, e sia en lu pauca groceza per so que no sia <lb/>doblat deves la comprecio sobre aquel en la hora de la operacio. E sia <lb/>de aguda extremitat al qual sia marge en las sieuas extremitatz; e sia <lb/>le desus de lu a grossetut tendent, e de la maytat de lu entro a las <lb/>partidas. E aquesta es la forma de lu: </p>
				<p>E es nompnat en grec “labre volentz atelarem”, so es paleta pauca. <lb/>Per que cove que sia pausada la extremitat de lu acuda elevada sobre <lb/>la extremitat del os eminent. E inpelleys aquel en una veguada entro <lb/>que retorne le os, e sia engualat am alcuna equacio. E donc esforsa te <lb/>engualar las extremitatz de la fractura entre lor, e si la extremitat de <lb/>lu trencada es subtil, e no pren aquela le sturment per bona axcepcio, <lb/>lahoras cove que tu inscidas la extremitat de aquel os entro que <lb/>l’insturment haja poder de aquo. Mays si no podes reduzir le os de tot <lb/>am aquo que havem recomtat, lahoras enscideys aquel am aquo que <lb/>coveneys a lu dels inscizoris les quals havem ditz; o serra aquel am <lb/>una de las serras en qualque manieyra sia a tu possible. E aprop ratz <lb/>aquel que roman en le os de asperitat e de scorsas menudas. E cum <lb/>le os es reduzit, e aprop la reduccio le malaute atroba dolor vehement <lb/>ledent, lahoras sapias que le os no es retornat al sieu loc natural; e <lb/>adonc fay aquo quar tu confereyses al malaute gran juvament. <lb/>Cum es complida la tua restauracio la qual fas al os, e lahoras <lb/>submergeys drap en vi stiptic negre, e propriament si es en estiu, e <lb/>no pauses sobre la plagua cerot ni autre causa en la qual sia oli, per
<pb n="248"/>so que no fassa en lu accidir poyredura e corropcio. E aprop <lb/>aministra stelas en la hora del tieu compliment de la restauracio <lb/>de l’os, e layssa la plagua descuberta enayssi que inscidas le trauc am <lb/>forfexs e uses de envolucios segon la quantitat de la plagua. E <lb/>guarda te am tota cautela que no strenhas la plagua am la fractura, <lb/>quar motas veguadas an fayt aquo les fols metges, e fero accidir sobre <lb/>les sieus malautes mort o malautia corrodent o zuthement, so es <lb/>sania. E si la tieua strictura leugiera, molli, diversa de la strictura de <lb/>las autras fracturas. </p>
				<p>E si la plagua es gran o es plagua mala, e temes sobre aquel alcus <lb/>accidentz mals les quals havem recomtatz, e atrobas dolor en le loc, <lb/>lahoras no cove que pauses sobre aquel astelas, mays fay ad aquel <lb/>envolucio de draps durs en loc de stelas e strenh lu am aquelas. E <lb/>cum aprop un dia o dos vezes ja la plagua comensar, que en lu sia <lb/>engendrat brac, lahoras tu osta desus le drap le qual havias pausat <lb/>sobre aquel am vi, e aprop aministra calguas, enguentz am les quals <lb/>de nostra constuma es que mediquem las plaguas, ayssi cum <lb/>enguentz tetrafarmacon e semblantz ad aquel. </p>
				<p>E conveneys a tu que deslias le liament e considera la <lb/>plagua en quascun dia mati e vespre entro que sia consolidada e <lb/>fermada, e cove que·l membre sia preparat en tal manieyra que la <lb/>poyredura corra de lu a las partidas dejos am facilitat. <lb/>si a la plagua passan motz dias, e no es consolidada ni es <lb/>abscindit de lu le brac, lahoras sapias que aqui so satagias de las <lb/>petitas per que cove enquieras la plagua am tenta. E de aquelas <lb/>satagias aquelas que so separadas remau e extratz, aquelas que de lor <lb/>no so separadas e pongen le membre e fan accidir dolor, perforsa te a <lb/>inscidir aquelas segon que a tu aquo es possibla. E si accideys a la <lb/>plagua zuchem o eluchen, so es stiomenios, o autra specia de <lb/>corrupcio e de putrefaccio, lahoras cove que pauses a quada un de <lb/>aquels am aquo que conveneys a lu de la curacio del qual es precedida <lb/>narracio en le sieu capitol. E de aquo en le qual cove que stia lo mieu <lb/>sermo e tu fassas present la tua pessa: quan os gros es trincat, <lb/>emineys sobre le membre ayssi cum le os de la coyssa e del ajutori e <lb/>semblantz ad aquels dels membres grans, e que no presumas <lb/>atraccio de lu, ni la extraccio de lu quar motas veguadas accideys per <lb/>aquo la mort; habantz layssa aquel entro que poyresca, quar fort leu <lb/>cayra per si aprop .xx. dias o .xxx.; e lahoras cura la plagua si a tu es <lb/>vist, e si no layssa aquela. </p>
				<p>
					<pb n="249"/>Capitol .xx. De la curacio de nodacio que accideys en le vestigi de <lb/>alcuna fractura. </p>
				<p>Motas veguadas accideys aquesta nodacio en le vestigi de sanacio <lb/>de fractura, e majorment que es prop de las juncturas, e es orrasada <lb/>per lu la figura del membre; e fort leu prohibeys le membre de la sua <lb/>operacio natural. Adonc considera si la nodacio es recent e aministra <lb/>en aquela medicinas que han stipticat ayssi co es aloen, e enses, e <lb/>mira, e sercacollo, e acrassia, e semblantz ad aquels; enayssi que <lb/>prenguas de aquela alcunas o totas, e comfesiys aquelas am vi stiptic, <lb/>o am album de huou, o am vi agre, e pausa aquela sobre la nodacio <lb/>en estopa, e constringeys aquelas sobre lu per bona constriccio. E <lb/>leyssa extrictura que no deslies aquela per motz dias; e aprop <lb/>deslia aquela e itera autra, entro que sia remauguda la nodacio; o <lb/>strenh sobre aquela lamina de plom descentment, quar plom ha <lb/>proprietat de remaure tot aquo que es imflat en les membres. Mays si <lb/>nodacio ja es en peyra convertida e streyta es e nessessitat provoca a <lb/>ostar aquela coytadament, e lahoras scindeys aquela per la partida <lb/>pus sobirana de lu, e inscideys la superfluitat e eminent, o ratz aquela <lb/>am alcus rezoris entro que sia remauguda; e cura aquel entro que sia <lb/>sanat. </p>
				<p>Capitol .xxi. De restauracio de fractura quan es restaurada e aprop <lb/>aquo roman le membre subtil e freul no segon la sieua natura. </p>
				<p>Quan fractura de os es restaurada, e aprop aquo roman le <lb/>membre subtil e freul, lahoras aquo no es fayt sino per motas causas: <lb/>de las quals la una es multitut de solucio del liament e de la liguacio de <lb/>lu fayta no segon que cove; o per superfluitat de strictura dels <lb/>liamentz entro que·l nutriment sia prohibit correr al membre; o per <lb/>multitut de embrocaccio superflua; o per movement superfluent no <lb/>en la sua hora; o per pauquesa de sanc en le cors del malaute e per <lb/>debelitat de lu. E curacio de aquo es dar a mengar al malaute e far le <lb/>cor de lu tendre entro que·l sanc sia multiplicat en lu; e aministra <lb/>banh; e entromet gaug e leticia sobre lu. E aprop pausa pegua sobre
<pb n="250"/>le membre, per so que la pegua atire a lu mot nutriment, o continua <lb/>embrocacio de lu am aygua tebeza, entro que·l nutriment corr e <lb/>retorne a la sua figura natural. </p>
				<p>Capitol .xxii. De curacio dels osses trincatz quan so restauratz <lb/>tortuozament e prohibeys la operacio de lor de aquo que cove. </p>
				<p>Quan accideys al membre ja restaurat aprop la sanacio de lu de <lb/>tortuositat e eminencia al os trincat e nodacio, e es per aquo <lb/>fededa de forma del membre, mays empero le membre no es <lb/>prohibit de la sieua operacio natural, lahora no cove que tu recipias <lb/>la paraula de aquel que exsistima aquel membre sia de novel trincat. <lb/>Mays ja so statz motz fols metges e restauradors les quals han fayt <lb/>aquo en nostra tera; e aquesta operacio es mot vituperable perduzent <lb/>a gran temor le senhal de la qual es mortal. Mays si claudicacio e <lb/>nodacio son recentz, lahoras cove que sian enbrocatz am aygua <lb/>tebeza en la qual so coytas erbas mollificantz, ayssi cum son fuelas de <lb/>altea e razitz de lu, e mellilot, e semblantz ad aquels; e sia fayt a lu <lb/>emplastre am emplastre mollificatio ayssi cum dyallaquilon ben fayt; <lb/>o que sia preza mucillage de razit de altea e sia contucida am gray de <lb/>gualina o am oli de cirami, e sia emplastrat am aquel; o que sian <lb/>prezes figuas grassas e sian trissadas am fems de colom, e semblantz <lb/>ad aquels de las medicinas que son nompnadas amermans <lb/>consolidacio. E alcunas vetz es dissolvuda am assidua fricacio leugiera que sia <lb/>am las mas humidas, e sia administrat movement del membre a tota <lb/>partida en totas horas.  Mays si tortuositat ja es anada denant e es <lb/>fayta fort e convertida es en peyra e provocada es necessitat a <lb/>curacio de lu am ferr, lahoras cove que sia le pus desus cecsat e la <lb/>continuacio del os sia dissolvut, e sia inscidit aquo que superflueys <lb/>de nodacio de aquel meteys am le os am inscissoris subtils, e sia <lb/>aministrada facilitat en aquel am sollicitut e studi. </p>
				<p>Capitol .xxiii. De sermo en dislocacio. </p>
				<p>Dislocacio es eyssiment de alcuna de las juncturas del sieu loc,
<pb n="251"/>per que es prohibida de movement, e es orrezada la figura del <lb/>membre, e fa venir sobre le malaute dolors e lesios grans. Donc quan <lb/>accideys ad alcu dislocacio, lahoras cove tantost perforsar que sia <lb/>reduzit, e no tarde aquela reduzir, quar si es tardada, le loc es <lb/>apostemat e fort leu am aquo es fayta dificil la reduccio de <lb/>dislocaccio. E per aysso no cove que sia maugut ni stendut en la <lb/>hora de la apostemacio, quar motas veguadas fa venir spasme e <lb/>dolors ledentz. Mays quan aquo accideys, lahoras cove que tu te <lb/>coytes a la flaubotomia del malaute, e aprop sia layssat entro que <lb/>repause le apostema; e aprop le membre sia embrocat am aygua <lb/>cauda e oli, e aprop sia reduzit am facilitat. E tot membre sia curat <lb/>am aquo del qual la rememoracio vindra en son loc. </p>
				<p>E yeu ja e ordenatz les capitols de dislocacio segon que es <lb/>precedit en fractura; de la partida del cos pus sobirana entro a la <lb/>partida pus dejos. </p>
				<p>Capitol .xxiiii. De curacio de dislocacio de la mandibula dejos. </p>
				<p>So dislocadas las doas mandibulas si no tart; e la dislocacio de <lb/>amdos es fayta segon una de dos manieyras: que o son remaugudas <lb/>de lurs locs per pauca remocio, e so mollificadas un petit; o so <lb/>dislocadas per entiera dislocacio e complida, entro que sian <lb/>mollificadas a la partida de la junctura entro que corro saliva del malaute e <lb/>que no puesca tenir aquela ni puesca claure la sua boca, e la lengua <lb/>de lu sia envolopada en sa paraula. Mays quan la dislocacio de lu es <lb/>pauca, lahoras en las majors disposicios retorna per si an pauca causa. <lb/>Mays si la dislocacio es entiera e complida, lahoras cove que sia <lb/>administrada reduccio de lu leugierament, e no sia tardada de tot. E <lb/>es que·l ministre tengua le cap del malaute, e entrometa lo metge le <lb/>dit pous de la una sieua ma en la razit de la dislocacio de la <lb/>mandibula dedintz la boca de lu, si la dislocacio es de la una part; o <lb/>que entrometa les sieus dos pouzes ensemps, si la dislocacio es de <lb/>doas partz, e les autres ditz de las mas de lu sian defora am les quals <lb/>enguale; e comanda al malaute que cesse las suas mandibulas e
<pb n="252"/>absolva aquelas anar de quascuna partida; e le metge engualhe la <lb/>mandibula e enpellisca la mandibula entro que retorne al sieu loc. E <lb/>si dificil es la reducio de lu, e majorment si amdos las mandibulas so <lb/>essemps dislocadas, lahoras aministra evoporacio am aygua cauda e <lb/>oli, entro que sia fayta leugiera la reduccio de amdos e no tardes la <lb/>reduccio de amdos de tot, ayssi quo havem dit. E donc cum retornam <lb/>e so engualadas, e es clausa la boca del malaute e no es mollificada, <lb/>lahoras pausa sobre aquelas polvils de drap am cerot, e sia fayt de <lb/>cera e oli rozat; e aprop sia liat am facilitat am liamens mols. E sia le <lb/>dormir del malaute sobre le sieu dos, e·l cap de lu sia stant entre dos <lb/>aurelhes, per so que no maugue aquel a la partida dreyta ni a la <lb/>sinistra; e no li fassas per forsa masteguar alcuna causa; habans la <lb/>sieua vianda sia forbicio leon, entro que quan las dolors sian <lb/>remaugudas e las mandibulas so nozadas, lahoras maugue aquo que <lb/>vol. E aquo sia aministrat am facilita, e no trebalhe sobre la apercio <lb/>de la boca deves la comestio e beure e ocitatio, entro que la <lb/>mandibula sia nozada e sanada. </p>
				<p>E si es dificil la reduccio de duas mandibulas quan so dislocadas <lb/>en alcuna hora e no so convertidas als lors locs, lahoras motas <lb/>veguadas accideysso febres e soda assidua, e fort leu es alerguat le <lb/>ventre del malaute, e fort leu e vomeys colera pura. E quan tu vezes <lb/>aquo, lahoras sapias que es perdicio; e motas veguadas mor aquel <lb/>al qual accideys aquo en .x. dias. </p>
				<p>Capitol .xxv. De reduccio de la dislocacio de la furcula e de la <lb/>extremitat del muscle. </p>
				<p>Furcula no es dislocada del latz dedintz per la sua continuacio am <lb/>le pietz; e alcunas veguadas es dislocada a la partida defora, e aquo <lb/>es declarat al sentiment. E la restauracio de lu es que·l malaute jagua <lb/>sobre le sieu dos e extenda les sieus brasses. E aprop coarta le loc <lb/>am la tua palma am fort coartacio, quar ela retornara. E aprop <lb/>pausa sobre aquela emplastre e pulvils e strenh aquela. Mays la <lb/>extremitat de aquel que siec le coyde e·s continuat am aquel, no es
<pb n="253"/>dislocada en alcun dia; lahoras cove que sia reduzida e engualhada <lb/>segon que havem dit e segon que es a tu aparelhat. E aprop pausa <lb/>sobre aquela emplastre, e pulvils, e extrictura, e comanda al malaute <lb/>adherir a trenquilitat e a repaus entro que sia sanat. E am aquesta <lb/>meteyssa curacio es reduzida la extremita del muscle quan es <lb/>separada del sieu loc. </p>
				<p>Capitol .xxvi. De la reduccio de la dislocacio del muscle. </p>
				<p>Sapias que·l muscle no es dislocat sino segon tres manieras, <lb/>de las quals es la una que sia dislocat a la partida del titillic a la partida <lb/>dejos. E la segonda es que sia dislocat a la partida desus del muscle, e <lb/>aquo es fayt tart; e no es dislocat a las partidas detras per la spalla; e <lb/>no es dislocat a las partidas denant per les nervis. E majorment es <lb/>dislocat e defora eyssit a las partidas dejos deves le titillic, e <lb/>majorment en aquels dels quals las carns son paucas, leugierament es <lb/>dislocat; mays en aquels en les quals so motas carns, es eyssit <lb/>fora am dificultat. E fort leu accideys ad alcus homes percussio <lb/>o cazement, e le muscle de lu es apostemat de apostema caut, e es <lb/>cujat per aquo que ja sia dislocat. Adonc cove que tu sproes aquo <lb/>entro que estias sobre-sertetut de lu, e lahoras procesiscas en la <lb/>curacio de lu. </p>
				<p>E es conoguda la dislocacio de lu quan es a las partidas dejos <lb/>deves le titillic; per so que distingescas entre le muscle dislocat e·l <lb/>muscle sa, quar tu atrobas entre aquels diversitat manifesta; e <lb/>atrobas en le cap del muscle concavitat e dejos le titillic deves le <lb/>tocament del cap del muscle ayssi quo un huou, e al malaute no pot <lb/>redusir la sua ma a la sieua aurelha, ni maure aquela per totz <lb/>movementz. Si es dislocat deves le pietz o ensus, e tu lahoras <lb/>atrobas manifest tocament, e no es amaguat. E de aquesta dislocacio <lb/>es fayta leugiera reduccio quan es fresca e le malaute es enfant. E la <lb/>reduccio de lu es que·l ministre eleva la ma de lu a las partidas desus; <lb/>e aprop pause les tieus pouses dejos le titillic de lu, e eleva la junctura <lb/>am fortaleza en sus al sieu loc, e·l ministre eleva la ma de lu, e
<pb n="254"/>extenda aquela en sus; e aprop pausa aquela dejos quar ela retorna <lb/>leugierament. Mays si per aquo que havem dit no retorna, e so del <lb/>comensament que accidic la dislocacio, motz dias, lahoras cove que·l <lb/>malaute sia banhat en aygua cauda e sia aministrada enbrocacio que <lb/>mollifique e liniesca ayssi cum si so coytz razitz de altea, e fenugrec, <lb/>e melillot en aygua, e sia administrada. E aprop le malaute sia <lb/>ressupinat sobre le sieu dos e sia pausat dejos le titillic de lu <lb/>espera de lana que sia engual entre levitat e strictura, e aprop le <lb/>metge pause le sieu talo sobre la spera, e eleva le cap del muscle am <lb/>vertut, e atire la ma del malaute per que no sia mauguda a las <lb/>partidas dejos, e autre ministre tengua le cap del malaute, que no sia <lb/>maugut a las partidas dejos, quar aquela tantost retorna al sieu loc. <lb/>E si voles, reduzeys aquel segon aquesta manieyra: e es que tu <lb/>fassas esser prezent un home le qual sia pus lonc que·l malaute, e <lb/>estia de la part de aquel latz, e entrometa le sieu muscle dejos le <lb/>titillic del malaute e eleve le titillic de lu a las partidas desus entro <lb/>que·l malaute sia suspendut en ayre, e autre ministre tire la ma del <lb/>malaute de las partidas dejos del sieu ventre. Mays si le malaute es <lb/>leugier, lahoras cove que am lu que autre causa sia suspenduda, per <lb/>so que grave aquel, quar la dislocacio retorna tantost. </p>
				<p>E es reduzit eysament segon autra manieyra: e es que sia ficat en <lb/>terra un fust lonc le cap del qual sia redon de figura, ayssi cum pilo de <lb/>mortier, que no sia gros ni subtil, e aprop sia pausat dejos le malaute; <lb/>pus que so pausatz sobre·l cap del fust draps leons, e·l malaute sia <lb/>stant segon la longitut del fust, e aprop sia extenduda la ma de lu a <lb/>las partidas dejos del autra part; e sia extendut le cos de lu del autre <lb/>part am fortaleza, quar la junctura retorna al sieu loc am velocitat. <lb/>E si es dificil reduccio de lu per totas las causas que havem ditas, <lb/>lahoras usa de aquesta cura: e es que tu prenguas un fust la quantitat <lb/>del qual sia en le lonc de dos brasses, e latitut de aquel sia de quatre <lb/>ditz, e la grossetut de lu sia aleujat en le preon del tittilic segon aquesta <lb/>forma: </p>
				<p>
					<pb n="255"/>E aprop sobre le cap redon sian liatz drap leons per so que·l fust no <lb/>ledesca le malaute. E aprop sia pausat dejos le titillic del malaute, e <lb/>sia extenduda la ma o le bras sobre·l fust entro a las partidas dejos, e <lb/>sia liat le fust sobre le adjutori e le bras e la extremitat de la ma. <lb/>Aprop sia pausat le bras sobre un scalo de scala segon la latitut, e la <lb/>ma sia extenduda a las partidas dejos, e l’autre cos sia suspendut de <lb/>l’autre part, quar la junctura intra tantost. E cum le intrament de lu <lb/>es complit segon quascuna maniera que es a tu possibla, e lahoras <lb/>cove que tu pauses dejos le titillic spera de lana de engual quantitat; e <lb/>aprop pauza emplastre perparat de polvera de moli am enses e album <lb/>de huou sobre tot le muscle, ayssi quo es revolvut desus, e aprop <lb/>strenh dejos le titillic am strictura decent; e le liament sia revolvut <lb/>sobre le emplastre, e la ma de lu sia annectida al col de lu, e sia <lb/>leyssat, e no sia mauguda la ma de lu per .vii. dias. E cove que sia <lb/>pausada la vianda del malaute pauca, entro que·l membre sia <lb/>confortat, quar es pus leugier a la sanacio de lu. E aprop la vianda sia <lb/>donada major aprop .vii. o .v. e sia exercitat un movement; e donc si <lb/>es fermat e no es mollificat, lahoras ja es sanat. </p>
				<p>Mays si la junctura es dislocada motas veguadas per humiditat <lb/>que accideys a lu o per autra causa, lahoras cove que en aquela sia <lb/>administrat cauteri am tres traucs, segon que denant es dit en le <lb/>capitol de cauteri. </p>
				<p>E si tot aysso es fayt e aprop .vii. dias es desliat le liament e la <lb/>junctura no es fermada, e le emplastre e la strictura son reduzitz <lb/>sobre lu alcunas veguadas, e no es fermada e catz e no pot elevar <lb/>aquel bras a las partidas desus, lahoras sapias que·ls nervis de lu, <lb/>les quals so al cap del muscle, ja so inscizes o extendutz o mollificatz, e <lb/>sapia que la junctura nul temps no sira ficada en loc sieu. <lb/>De la dislocacio de aquela qu’es fayta deves le pietz e la mamilha <lb/>o las partidas detras, la reduccio es fayta am impulcio e extencio am <lb/>las mas, entro que retorne. E sia administrada en aquela l’autra <lb/>strictura, e cura aquela entro que sia sanada. </p>
				<p>E si accideys aprop la sanacio gravitat en le membre e tarditat en <lb/>le movement de lu, lahoras le malaute uze de banh motas veguadas <lb/>entro que aquela gravitat sia alleujada e que retorne a la natura de <lb/>lu primiera. </p>
				<p>
					<pb n="256"/>Capitol .xxvii. De curacio de dislocacio del coyde. </p>
				<p>Sapias que la junctura del coyde es dislocada am difficultat e <lb/>semblantment retorna am difficultat; e aquela es dislocada a totas <lb/>partidas, e majorment a la partida denant a la partida detras, e la <lb/>dislocacio de lu no es amaguada a tu quar es cazent dejos le vezement <lb/>o dejos le tocament segon qualque figura sia dislocat, e quan ajustes <lb/>le coyde disloguat am le sa, aquo es a tu declarat manifestament, <lb/>quar la junctura es concavada e no pot doblar le bras, ni tocar am <lb/>aquel le sieu muscle. E cove que·t coytes, e reduzescas la dislocacio <lb/>tantost denant que vengua a lu apostema caut, quar si ve a lu <lb/>apostema caut, dificil es la reduccio de lu, e fort leu no es sanat de <lb/>tot; e majorment quan es a las partidas detras, quar pus mala es de <lb/>totas las autras specias de dislocacio, e de major dolor, e motas <lb/>veguadas deyssen am aquela la mort. </p>
				<p>E la restauracio de lu, quan es aquela que es possibla reduzir, es <lb/>que la ma de lu sia extenduda am doas mas, e le bras de lu sia <lb/>expandut, e las mas del metge sian sobre le coyde e dejos lu, e el <lb/>empellisca la junctura am les pouzes de las suas mas ensemps, o am la <lb/>razit de la sua palma entro que torne en son loc. Mays si la dislocacio <lb/>es a las partidas denant, lahoras retorna ayssi que dobla la ma am la <lb/>sua ma, entro que percuta le coyde am la razit de la sua palma. <lb/>E si la dislocacio no obezeys a la reduccio, lahoras aministra <lb/>vehement extencio e mot fort. E es que dos ministres extendan le <lb/>bras, e tenguan aquel eyssament dos ministres per so que no sia <lb/>remaugut deves la extencio. E aprop sia revolvut le bras deves tota <lb/>part, pus que es envolopat drap doblat lonc sobre la ma de lu, o <lb/>liament. E quant le metge toca la junctura am la sua ma, unte aquela <lb/>am alcun oli per so que aquo sia aquelas causas las quals ajudan en <lb/>lubricitat de la junctura am facilitat; e aprop empellesca la junctura <lb/>am empulcio vehement entro que retorne. E aprop la reduccio de lu <lb/>cove que sia pausat sobre aquela empastre en le qual sia stipticitat e <lb/>excequacio am album de huou, e sia extrenhut am strictura descent, <lb/>e·l bras sia suspendut del col, e sia layssat per alcus dias. E aprop sia <lb/>desliat; e donc si la junctura es formada en le sieu loc, lahoras tu <lb/>deslia le liament de lu e layssa aquela. E si vezas la junctura no be <lb/>strenher, lahoras tu itera le emplastre e·l liament, e layssa aquela per <lb/>alcus dias entro que sia extrenhuda; e aprop deslia aquela. </p>
				<p>
					<pb n="257"/>Mays si accideys a lu gravitat aprop la reduccio de la junctura, e <lb/>la disposicio de lu es en movement, lahoras aministra humectacio en <lb/>banh e fricacio subtil, e comprecio, entro que sia aleujat; o pausa <lb/>sobre la junctura aleliati, so es coyssa de moto grassa; e aprop sia <lb/>liada, e layssa aquela sobre le os le dia e la nueyt. E aprop osta <lb/>aquela, e met aquel en banh; e quan suza, lahoras tu fregua la <lb/>junctura am fricacio temprada, e aprop itera sobre aquela aleliati, so <lb/>es ronhonal de moto, una veguada, e la segonda, e la .iii.a., am <lb/>intrament de banh, entro que sia linit. E si voles, pausa sobre <lb/>aquela fenda de vaca humida e scalfada am boder e stren sobre aquel; <lb/>e fay aquo alcunas veguadas, quar aquela es humida e reduzeys a la <lb/>sua disposicio. </p>
				<p>Capitol .xxviii. De curacio de dislocacio de malassen, so es de la <lb/>junctura que es entre·l bras e la ma. </p>
				<p>Malassen de la ma alcunas vetz es deslocada, e la reduccio de la <lb/>dislocacio de lu es leugiera, e·l contrari es de las autras juncturas, <lb/>mays empero cove que sia velocitat en la reduccio de lu en la hora en <lb/>la qual es deslocada, denant que le loc sia apostemat o que accida en <lb/>lu apostema caut. E la reduccio de la dislocacio de lu es que tu pauses <lb/>la junctura de la ma del malaute sobre una taula e le ministre <lb/>extenda la ma de aquel, e le metge pause la sua ma o o la sua palma <lb/>sobre la iminencia de la junctura, e empellisca aquela entro que <lb/>retorne al sieu loc. Mays empero cove que sia considerat si la palma <lb/>ja es ostada al ventre de la ma, lahoras le malaute pause le dos de la <lb/>sua ma sobre una taula deves la extencio e la reduccio; e si la <lb/>dislocacio es precedent deves le dos de la ma, lahoras sia la posicio de <lb/>la ma de aquel intrinicequement sobre la taula, per so que la ma del <lb/>metge caja sobre aquela iminencia de la junctura. E donc si retorna <lb/>tantost, bon es; e sino, lahoras strenh aquela am empastre cedant le <lb/>apostema e layssa aquel; e no iteres aquo, quar sino, no soferta ni no <lb/>podes sobre la reduccio de lu pus que passan a lu dias. Mays empero <lb/>la junctura roman segon la sua tortuositat; e no notz al malaute <lb/>alcuna causa, sino que la ma es mollificada e no pot strenher alcuna <lb/>causa; lahoras sapias que les nervis son trincatz o trissatz, e <lb/>lahoras no es engen en lu sino que sia strenhuda am cauteri prop le
<pb n="258"/>cazament de lu e fort leu aquo confereys alcuna causa. Donc cum <lb/>malassem es retornada, lahoras pausa sobre lu empastre le qual <lb/>havem recomtat, e sia layssat e strenhut per .v. dias; e aprop sia <lb/>desliat e sia layssat e la ma de lu sia excercitada. Mays si le <lb/>movement de lu es ostat e accideys en lu alcuna gravitat, lahoras <lb/>leniys aquela am aygua cauda e am fricacio alcunas veguadas, entro <lb/>que sia alleujat. </p>
				<p>Capitol .xxix. De la curacio de dislocacio dels ditz. </p>
				<p>Alcunas veguadas so dislocatz les ditz a tota partida. E quan <lb/>es dislocat alcun dit de aquels al dos de la palma o al ventre de lu, <lb/>lahoras sten le dit e impelleys la dislocacio de lu am les tieus pouses, <lb/>entro que retorne. E aprop sostenta le cap del dit, e suspen aquel <lb/>deves la part a la qual es dislocat, e layssa aquel per dos dias. E aprop <lb/>suspen aquel e exten aquel entro que dreyt sia engualhat en aquel <lb/>sieu dia. E quan sira noyt, lia aquel segon aquela narracio, e no cesses <lb/>desliar aquel en le dia e exercitar am movement, e lia aquel en la <lb/>noyt; e fay aquo per alcus dias entro que sia streyt. E fay semblant <lb/>am aquo, si es dislocat al ventre de la ma, e lia aquel ad aquela <lb/>partida e fay am aquo la tieua primiera operacio, entro que sia sanat. <lb/>E semblantment fay am aquo quan es dislocat a las autres partidas. </p>
				<p>Capitol .xxx. De la curacio de dislocacio dels spondils del dos. </p>
				<p>Quan accideys ad alcun dels spondils del dos o del col dislocacio <lb/>complida, e so remaugutz motz spondils de lors locs, lahoras en <lb/>aquela no es curacio, quar la mort se coyta al malaute. E senhal de <lb/>aquo es que la egestio del malaute es fora-eyssida ses voluntat, e no <lb/>pot retenir aquela; e motas veguadas so mollificatz alcus membres de <lb/>lu o doas cambas de lu o dos brasses de lu, o un de aquels; o es <lb/>remaugut un spondil de son loc, quar motas veguadas es remaugut e <lb/>motas veguadas es fayta la remocio de aquels a quatre partidas. Donc <lb/>aquela ja es remauguda a las partidas detras e es nompnada <lb/>gelbozitat. Mays la curacio de lu es que lahoras consideras si la <lb/>gelbozitat accidey de puerissia, quar lahoras en aquela no es curacio
<pb n="259"/>ni de aquela no es sanacio de tot. Mays en aquela que ve per <lb/>cazement o per percussio o per semblant ad aquels, ja diyssero les <lb/>Antics las manieras de curacio am sermo prolixs, del qual lo mays <lb/>retorna am profieyt; mays yeu ja e abreujat de aquel del qual lo pauc <lb/>escusa del trop de lu, per la mieua propinquitat a la entencio mieua <lb/>exposicio, am la qual he aquo expausat et format ex instrument <lb/>divers de aquel am le qual mostrero aquo e espausero aquel. <lb/>E dic que en gelbosita que accideys de la partida denant en le <lb/>pietz, no es engen ni sanacio de aquela; e semblantment en aquela <lb/>que es fayta a dos latz. E de aquelas no es curada sino aquela que <lb/>accideys en le dos propriament am aquo que yeu recomti. E es <lb/>que·l malaute sia extendut sobre la sua cara sobre pug engual prop de <lb/>paret, e sia extendut dejos lu esturment molh per so que no sia lidit <lb/>le pietz de lu. E aprop un fust dreyt sia pausat, ficat en la terra en la <lb/>extremitat del pug entorn le cap de lu, e autra fust en aviro les pes de <lb/>lu en l’autra extremitat del pueg. E·l ministre tengua le fust, e no <lb/>sia fermat en fossa; e autre ministre tengua l’autre segon aquela <lb/>forma. E aprop envolopa sobre le cap del malaute e dejos les titillic <lb/>liamen leon ferm; e exten la extremitat del liamel al fust le qual es <lb/>deves le cap de lu, e lia aquel en lu; e aprop strenh l’autre liament <lb/>sobre las ancas de lu les denols de lu, e deves las cambas de lu; e <lb/>aprop ajusta totz les liamentz e lia aquels en l’autre fust le qual es <lb/>deves les pes de lu. E aprop le ministre cascu extenda le liament a la <lb/>partida del fust, e no sian remaugutz les dos fustz e les liamentz dels <lb/>sieus locs en les quals son ficatz, mays empero no so fermatz ayssi <lb/>cum havem dit. E le metge pause las suas palmas sobre le spondil am <lb/>fortaleza entro que retorne, o que pause sobre aquela una taula, e <lb/>aprop que ajuste sobre la taula les sieus pes entro que retorne. Mays <lb/>si no retorna per aquesta forma, lahoras pren una taula de la qual la <lb/>latitut o la longitut sia en aviro de tres brassas, e cava en la paret <lb/>de la qual havem dit que es prop le malaute un loc en le qual intre la <lb/>extremitat de la taula. E aprop pausa la maytat de la taula sobre le <lb/>spondilh, e·l metge pause les sieus pes sobre l’autre extremitat, e <lb/>estrenha be entro que le spondil sia coartat e que retorne al sieu loc. <lb/>E si tu voles, obre am torn le qual es revolvut am la ma; e es que <lb/>tu fiques en terra deves le cap del malaute en le derier del pug dos <lb/>fustz, la longitut dels quals sia d’un bras, e deves le cap de lu en le <lb/>derier del pug eyssament dos fustz; e sia la longitut que es entre
<pb n="260"/>quascun fust un palm, e ja es fayt en quascun fust trauc en le qual corr <lb/>torn, e quascun sia mot fermat en terra per so que no sia maugut. E <lb/>sia mes un fust redon en le qual es le torn, e sia revolvut en les dos <lb/>traucs dels dos fustz. E en la extremitat de lu es un trauc en le qual <lb/>es format le fust, la longueza del qual es un palm am aquo que es <lb/>revolvut; e en les dos autres fustz es semblant de aquel. E aprop <lb/>strenh les liamentz que has streyt en le pietz del malaute en le trau <lb/>le qual es deves le cap de lu, e les liamentz que has streyts en las <lb/>coyssas de lu en le torn le qual es deves les pes de lu. E aprop deves <lb/>quascun torn e stia un ministre que torssa le torn am la sua ma, e le <lb/>metge engualhe le spondil segon que havem dit. E aquesta es la <lb/>forma del torn: </p>
				<p>E aprop pus que le spondil es retornat, e le loc es engualhat, lahoras <lb/>cove que pauses empastre exciccatiu am album de huou, e aprop <lb/>estopa; e aprop pause sobre le empastre astela de taula de la qual la <lb/>latitut sia de tres ditz o enviro aquels, e la longitut de lu sia quantitat <lb/>que prengua le loc de la gelbositat, e sobre la partida del spondil sa. E <lb/>aprop sia liat am liament le qual havem dit, e uze le malaute de <lb/>nutriment subtil entro que sia sanat. E si roman alcuna iminencia en <lb/>le loc en la fi de la sanacio, lahoras cove que sian aministradas <lb/>medicinas que moilifico e liniscan am aministracio de la taula per
<pb n="261"/>lonc temps, la qual havem recomtada; e ja es aministrada en aquel loc <lb/>lamina de plom. </p>
				<p>E alcunas veguadas accideys imminencia en le derier dels <lb/>spondils del dos, e es cujat per aquela dislocacio; e es aquel os le qual <lb/>ja imineys per que no cove que sia fayta prosompcio a lu am aquesta <lb/>medicina, quar fort leu fara a tu accidir mort. </p>
				<p>Capitol .xxxi. De curacio de anca dislocada. </p>
				<p>Sapias que la junctura del ancha e la junctura del muscle no <lb/>endeve sino dislocacio tant solament, e no accideys ad aquelas aquo <lb/>que accideys a las autras juncturas de <lb/>petita remocio e concavitat. E la junctura de la ancha es dislocada <lb/>segon quatre manieyras, quar es dislocada a las partidas dedintz, o a <lb/>las partidas defora, o a las partidas denant, o a las partidas detras. E <lb/>majorment es dislocada a las partidas dedintz, e pauc a las partidas <lb/>denant o a las partidas detras. E senhal de la dislocacio de lu a las <lb/>partidas de dintz es quar, quan tu ajustas la camba del malaute sana <lb/>am la malaute, es pus longua e·l denolh es pus heminent que de la <lb/>sana, e·l malaute no pot doblar le sieu pe deves le lenguonar, e es le <lb/>loc que siec le lengonar apostemat de apostema caut, per so que·l cap <lb/>de la coyssa ja es pervengut aqui. E·l senhal de aquel al qual accideys <lb/>dislocacio es a las partidas defora, es que les accidentz de lu so <lb/>contraris ad aquest accident. E senhal de aquel al qual accideys <lb/>dislocacio a las partidas denant es quar expan la camba sieua segon <lb/>compliment, mays empero no dobla aquela ses dolor que es en le <lb/>denol, e si se perforsa ad anar e no pot sobre aquo a las partidas <lb/>denant; e la urina de lu es retenguda e l’engonar de lu es apostemat, <lb/>e deves la ambulacio de lu sobre le talo. E senhal de aquel al qual <lb/>accideys dislocacio a las partidas detras es que no expande le denol, <lb/>ni no puesca doblar aquel denant que doble le engonar, e la camba de <lb/>lu es pus breva que l’autra, e l’engonar es mollificat, e·l cap de la <lb/>coyssa es deves aquel loc. </p>
				<p>Mays reduccio de las specias de aquesta dislocacio es que tu <lb/>consideras, lahoras, si la dislocacio es vetusta et antiqua, que ja es <lb/>anticada am le havent aquela aprop tu aministras reduccio de lu e <lb/>roman segon la sua disposicio, lahoras no es en aquela curacio de tot;
<pb n="262"/>e adonc no cove que en aquela sia fayta prosompcio. Mays en aquel <lb/>del qual la dislocacio es recent, e es una de las quatre specias de <lb/>dislocacio, lahoras te coyta ad aquo que volvas la junctura e extendas <lb/>aquela a las partidas dedintz e a las partidas defora, e mau aquela a la <lb/>dextra e sinistra, quar fort leu retorna e no indigeys de autra cura. <lb/>Mays, si no retorna en aquesta manieyra, lahoras cove que tu <lb/>prepares ministre fort e extendas la camba de lu de la partida pus <lb/>dejos, o am las suas mas, o am liament lo qual es liat sobre la camba <lb/>desus le denol; e autre ministre extenda la ma de aquel desus enayssi <lb/>que meta las suas mas dejos les titillics de lu; e aprop strenha am <lb/>liament leon sobre la razit de la coyssa, e tengua autre ministre ters le <lb/>extremitat del liament. E sia extencio de lu o de la partida dedintz <lb/>a l’angonar a la partida de la furcula, o de la partida detras a la partida <lb/>del dos. E sia la extencio de totz aquels en una veguada entro que·l <lb/>malaute sia elevat am le sieu cos de terra e que romangua pendent. <lb/>E aquesta specia de extencio es specia cominal a totas quatre. E donc <lb/>si la dislocacio retorna am aquo que havem dit, sira bo; e sino, <lb/>lahoras es necessari a tota specia aquo que dire de la propria curacio. <lb/>En la reduccio de lu propria, quan es dislocada, e la dislocacio es a <lb/>las partidas dedintz, cove que·l malaute sia ressupinat sobre le sieu <lb/>latz sa; e aprop pausa les liamentz sobre la razit de la coyssa en aquel <lb/>loc le qual entre le cap de la coyssa e·l loc que es dejos le langonar; e <lb/>aprop exten le liament en sus de la part del angonar a la pus auta <lb/>partida de la furcula. E aprop autre ministre fort prengua les brasses <lb/>de lu, e amerme le loc gros de la coyssa malaute e extenda a las <lb/>partidas deforo per extencio vehement, quar aquela retorna en le <lb/>sieu loc. E aquesta specia es de pus leugiera curacio am la qual aquest <lb/>membre es reduzit que las autres specias. </p>
				<p>Mays si es excusat sobre tu e no obezeys al entrament am <lb/>aquesta specia de curacio de tot, lahoras cove que sian liatz les dos <lb/>pes del malaute ensemps am liament fort, leugier, sobre amdos les <lb/>talos e amdos les denols. E sia la longitut de quascun de son par la <lb/>quantitat de quatre ditz, e sia la camba malaute extenduda mays que <lb/>l’autre per quantitat de dos ditz. E aprop le malaute sia suspendut <lb/>sobre le cap del fust, e que sia en la mayso; e sia la longitut de lu de la <lb/>terra la quantitat de dos brasses. E aprop comanda a un jove fort que <lb/>minuesca le cap de la coyssa, e sia suspendut am le malaute autre
<pb n="263"/>jove, e l’autre jove minuent la coysa am fortaleza empellesca, quar la <lb/>junctura retorna al sieu loc am velocitat. </p>
				<p>Mays en la reducio propria, quan es dislocacio a la partida defora, <lb/>cove que·l malaute jaga sobre pug segon que havem recomtat en le <lb/>havent gelbozitat; e sia strenhut le liament sobre la camba malauta <lb/>propriament e sobre le pietz de lu. E aprop dos fustz sian pausatz, la <lb/>un als pes de lu, e l’autre al cap; e aprop sian pausatz fustz ajustatz al <lb/>mieg del pueg ficat sobre·l qual draps humitz sian envolopatz, per so <lb/>que·l malaute no sia dampnajat per que·l fust sia entre las coyssas de <lb/>lu, per que deves la extencio a las partidas dejos no sia atirat. E aprop <lb/>quascun ministre extenda a la sua part, e·l metge am la sua ma <lb/>enguala la reduccio segon l’art. Donc, si obezeys a revercio, sira bo <lb/>grandament; e sino, pausa sobre aquela diligentment e ayssi quo <lb/>havem dit en gelbozitat per aquela engualment. Mays cove que·l <lb/>malaute jagua sobre les sieus latz sa quetament. </p>
				<p>E quan la dislocacio es a las partidas denant, lahoras cove que la <lb/>camba sia extenduda leugierament, e es segon aquesta meteyssa <lb/>narracio sobre pueg; e le metge pause la palma de la sua ma dreyta <lb/>sobre·l langonar malaute, e aprop coarte aquel am l’autra ma, e am <lb/>aquela coartacio pausa aquel extendut a las partidas dejos a la partida <lb/>del denol. </p>
				<p>E si la dislocacio es a las partidas detras, lahoras no cove que·l <lb/>malaute sia extendut a las partidas dejos, e es elevat sobre la terra; <lb/>habantz cove que sia pausat sobre causa dura, ayssi cum cove le <lb/>eyssament si l’ancha de lu es dislocada a las partidas defora, segon <lb/>aquo que havem dit del jasement de lu sobre dos anchas; e es sobre la <lb/>sua cara e les liamentz sian extendutz, segon que havem dit, no ha <lb/>guayre. E cove que sia aministrada compressio am taula sobre le loc <lb/>al qual yeys la junctura. Donc cum la reducio es complida segon que <lb/>cove — e·l senhal de la reduccio de lu no es amaguat a tu, e es que tu <lb/>extendas del malaute doas cambas, e quan tu vezes aquelas enguals e <lb/>le malaute extrenh la sieua camba e expandeys aquela ses excusacio, <lb/>lahoras sapias que·l membre segon que cove es retornat — e lahoras <lb/>tu ajusta doas coyssas e pausa empastre e extrenh am benda ayssi <lb/>que la ancha no sia mauguda en alcuna de las partidas; e adheresca le <lb/>malaute a repaus per tres dias o per quatre. E aprop deslia le liament <lb/>e l’empastre, e compara la una camba am l’autra. Lahoras, si vezas <lb/>aquelas enguals en vustament, lahoras sapias que la dislocacio ja es
<pb n="264"/>fermada, e adonc layssa le malaute anar. E si vezas alcuna causa de <lb/>mollificacio, lahoras tu retorna e emplastra aquel, e extrenh aquel <lb/>segon la tua primiera strectura, e layssa aquel en tres dias. E aprop <lb/>deslia aquel, e fay aquel tardar en ambulacio sobre quascu per alcus <lb/>dias, entro que sia confortat. </p>
				<p>Capitol .xxxii. De curacio de dislocacio del denolh. </p>
				<p>Le denolh es dislocat segon tres manieyras, quar es dislocat a las <lb/>partidas defora, e a las partidas dedintz, e a las partidas dejos mays a <lb/>las partidas detras; e a las partidas denant no es dislocat. E le senhal <lb/>de dislocacio de lu es que comandes al malaute que aplique la sua <lb/>camba am la coyssa; lahoras sapias que·l denol es dislocat. </p>
				<p>E la restauracio de totas las manieyras de lu es que fassas <lb/>cezer le malaute dreyt, enayssi que ja extenda la sieua camba, si pot <lb/>sobre aquo; adherir le tieu dos a la cara de lu, e pausa le pe de lu <lb/>entre les tieus pes; e aprop fay adherir le denol de lu am las tuas <lb/>palmas, e rete aquelas entre les tieus ditz sobre le denolh de lu am <lb/>fortaleza, e autre ministre extenda le sieu pe entro que·l denol <lb/>retorne a son loc. E senhal de reddicio de lu es que la sua camba <lb/>adharesca am la coyssa am levitat no-laboroza. E aprop emplastra <lb/>aquel e fay adhirir la camba am la coyssa, e aprop lia aquelas <lb/>emsemps am una benda per tres dias o per quatre, e aprop deslia <lb/>aquelas. E no uze le malaute de ambulacio per alcus dias, entro que <lb/>sia sanat e cofortat. </p>
				<p>Mays si la reduccio de lu a tu es excusada, lahoras aministra fort <lb/>extencio am liamentz dels quals en la curacio de la hancha precedit <lb/>narracio. </p>
				<p>Capitol .xxxiii. De la curacio de la dislocacio del talo. <lb/>Le talo alcunas veguadas es remaugut per petita remocio, e <lb/>alcunas veguadas es dislocat segon compliment, e la dislocacio de lu <lb/>es fayta o a las partidas dedintz o a las partidas deforo. E le senhal de <lb/>la dislocacio de lu es que vezes le talo imflat procedent a la partida
<pb n="265"/>a la qual es dislocat. Mays la curacio de la remocio de lu es de leugiera <lb/>reddicio, e es que sia extendut am facilitat am las mas e sia <lb/>engualhat entro que retorne. </p>
				<p>Mays en la curacio de lu quan es dislocat segon compliment, cove <lb/>que fasses cezer le malaute dreyt, e tengua aquel un ministre fort e <lb/>valent de la partida detras del dos de aquel en le mieg loc de lu. E <lb/>aprop te tu am la tieua ma dreyta le pe de la pus sobirana part, e am <lb/>la tua ma sinistra de la part pus dejos del pe en le loc de la cavilha. E <lb/>aprop atira le pe a tu am la tua ma dreyta, e aprop am la sinistra per <lb/>dos veguadas, e aprop exten am la sinistra; e empelleys le pietz del pe <lb/>am la dreyta deves la camba ses trebalh. E fay aquo doas veguadas <lb/>segon que havem comtat. E aprop empelleys le pietz del pe a la camba <lb/>la tersa veguada, e tu es a la cavilha. Donc si retorna en una <lb/>veguada o en dos segon aquesta manieyra, e si vezes le pe engualhat, <lb/>es bo; e sino, lahoras sobre lu itera la operacio, quar aquel retorna. <lb/>Mays si a tu es prohibida la reduccio de lu am aquo que havem <lb/>recomtat, lahoras fay jaser le malaute sobre le sieu dos sobre <lb/>terra, e estrenh un paysel mot en terra fermat, e que caja entre las <lb/>coyssas de lu, e tu ja has envolopat sobre lu drap per so que no <lb/>ledesca le malaute. E aprop le ministre de lu tengua las suas coyssas, <lb/>e aprop autre ministre extenda le pe am las suas mas o am liament <lb/>que lie sobre le col del pe; e aprop extenda aquel quascun ministre <lb/>contre extencio del sieu par, e le payssel sia extant entre las coyssas <lb/>del malaute retinent aquel, per so que·l cos de lu no sia atirat a las <lb/>partidas dejos deves la sua extencio. E aprop le metge enguala la <lb/>dislocacio am las sieuas mas, e autre ministre tengua la coyssa sana a <lb/>las partidas dejos, quar la dislocacio retorna am la facilitat. <lb/>E donc cum retorna la dislocacio e es declarada a tu la sanetat de <lb/>la reduccio de lu, lahoras pausa emplastre e extrenh aquela am <lb/>liamentz fortment, e ligua le pe am liament a la camba. E cove que <lb/>temes o te guardes dels nervis les quals so detras sobre le talo, per que <lb/>le liament sobre aquel no sia vehement e leda aquel fortment. E <lb/>aprop layssa aquel per dos dias o per tres; e si le liament es mollificat, <lb/>extrenh aquel. E aprop deslia aquel en le ters dia o en le quart, e <lb/>prohibeys le malaute de anament per .xl. dias. Mays si es forsat de <lb/>anar denant aquel spazi, no es fayta segurtat que la dislocacio no sia <lb/>sobre lu dissolvuda e corrumpuda, e aprop aquo que no recipia <lb/>curacio. E si accideys a lu apostema caut, lahoras cove que tu
<pb n="266"/>aministre en la cedacio de lu aquo en lo qual precedic la nostra <lb/>narracio, en autre loc de curacio e de embrocacio, entro que sia <lb/>remauguda. </p>
				<p>Capitol .xxxiiii. De curacio de dislocacio dels ditz dels pes. </p>
				<p>Cove que aquel qu’es dislocat sia engualhat am pauca extencio <lb/>ses trebal; e aquo que no es dificil, abantz es leugier. Mays si la <lb/>dislocacio es en alcus nozes del dos del pe, lahoras cove que fassas <lb/>cezer le malaute le sieu pe sobre loc engual de la terra o sobre taula, e <lb/>sia estant ayssi cum si anava. E aprop tu sta de pes, e pausa le tieu pe <lb/>sobre aquo que imineys de las juncturas, e aprop calca aquel am le <lb/>tieu pe am vertut entro que retorne, e que vejas aquel ja engualhat e <lb/>no aparesca en le loc eminencia. E aprop pausa dejos le ventre del pe <lb/>de lu una taula que prengua tot le pe, a la qual sian dos caps, e aprop <lb/>strenh aquel am strectura decent e ferma per tres dias; e aprop deslia <lb/>aquel e fay aquel repausar de ambulacio per motz dias, entro que sia <lb/>estrenhut e de reddicio sia assegurat. </p>
				<p>Capitol .xxxv.De las specias de dislocacio que sian faytas am <lb/>plagua o am fractura o am quascuna ensemps. </p>
				<p>Quan accideys alcuna causa de aquelas, e tu te perforssas en la <lb/>curacio de aquela e en la restauracio de lu, motas veguadas succezeys <lb/>la mort. E per aquo no cove que sobre la curacio de lu presuma, sino <lb/>aquel que es savi en l’art, de lonc uzatge, misericordios e pietados, <lb/>tardiu, no-ardit ni presomptuos; e que use en le comensament de <lb/>medicinas que cedan apostemas cautz tant solament, e leyssa le <lb/>malaute al divinal jutgament, sino ad aquel al qual speras salut de <lb/>perdicio, am de la malautia alleviacio, e en la qual appareys alcuna <lb/>speransa. E adonc esforsa te tantost far de lu la reduccio en le <lb/>comensament de la causa, denant que endevengua apostema caut. E <lb/>adonc si le membre retorna segon que volem, lahoras aministra <lb/>regiment le qual ceda apostema caut e cura la plagua am aquo que <lb/>conveneys a lu dels enguentz desiccatius. E si dislocacio es am <lb/>fractura e accideys en le os satagias separadas, lahoras tu perforsa
<pb n="267"/>le stement de lor, e fay en aquo so que havem dit en las malautias <lb/>simplas de aquo que es precedit en les locz de aquels. E guarda e <lb/>esquiva segon la tua vertut aquel del intrament en las vias de temor <lb/>segon que a tu es precedida la mia predicacio; quar aquo es milhor a <lb/>tu deves le tieu Creator, e mays permanent a la tua gloria, e mays <lb/>saludos al tieu cos verays aquels en le tieu temps. </p>
				<p>Ayssi fineysso las paraulas de <lb/>@Albucasim perfieytament de las quals <lb/>@Dieus ne sia benezeyt. Amen.</p>
			</body>
		</text>
	</TEI>
</teiCorpus>
