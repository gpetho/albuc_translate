 Capitol .xxii.
De cauterizacio de extrophulos.
Quan extrophulos so de flecma e de humors fregas e no so hobedientz a digistio per medicinas e tu voys la digistio de aquelas leugerament, lahoras tu igneys le cauteri conquau la forma del qual es aquesta seguen, havent dos extremitatz hubertas per que yesca le fum deves le cauteri per l’autra extremitat, e pausa aquel ignit sobre aquel apostema una veguada, e autre si indigeyses de aquel, entro que pervengua al preon del apostema.
E si l’apostema es pauca, lahoras pausa le cauteri segon la quantitat del apostema, e aprop leyssa le per tres jorns e pausa sobre lu coto enfus en boder entro que sia remaugut aquo que·l foc ha comburit.
E aprop cura aquel am enguent e tentas e draps entro que sia sanat.
E la forma de la cannula o deu cauteri a tal es comveyter.
