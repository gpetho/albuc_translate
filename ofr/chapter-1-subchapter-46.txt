de dolor anciene en aucun membre
Quant dolor vient en aucun membre, ou de cheoir ou de ferir, et cele dolor tient lonc tens, et li cure de medicine n’i vaut, adonc covient qu’il soit cauterizeis au cautere qui est apelez «poins», et soit li cauteres selonc la longesce dou membre et la petitece et sa foibleteit et sa vertut et sa location de torcions et de sa dolor.
s’il est sanez dou premier cautere, c’est bien;
se ceu nom, recomence I autre cautere sus celui, car teilz costume est qu’il se doit muer au membre que li est prochiens, por coi il covient que tu faices les cauteres tant que li malaides soit saneis.
