de l’amollissement dou cuir des coions
Maintes fois est amollis li cuirs des coions en aucuns homes, por ceu que les chars que sont dedens sont mollifiees, et est lait a veoir;
et est mestier, quant on le vuet curer, c’on faice gesir lou malaide sus son dos, et li cope le cuir qui est mollifiez sus le cuir natureil;
puis assemble les II levres a une costure, et se tu vues, cout premier la superfluiteit dou cuir mollifiiez a III costures ou IIII fermement;
puis cope entre les costures, et lou cure si com les autres plaies, tant qu’il soit sanez, et chient li fil.
