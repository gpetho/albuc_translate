 Capitol .xx.
De cauterisacio de las dentz e de mollificacio de las angivas.
 Quan las angivas son mollificadas per humiditat e las dentz son maugudas, e curas aquelas am medicinas e no confereys, lahoras pausa le cap del malaute en le tieu se, e aprop igneys le cauteri la forma del qual vindra aprop aysso, enayssi que tu pauses la quanula sobre la dent e entromet en aquela le cauteri ignit festinantment, e te la tieua ma un petit entro queÂ·l malaute cente la calor del foc a la razit de la dent esser pervenguda.
E aprop leva la tua ma, e aprop itera le cauteri alcunas veguadas segon que vols.
E aprop le malaute huompla la sua boca de aygua de sal e tengua aquela per una hora, e pueys stupa aquela, quar la dent mauguda es fermada e la gengiva mollificada es strenguda e la humiditat corrompuda es exsiccada.
