li cure de chancre par cautere
Quant chancre vient au comencement, et tu lou vues arrester, si le cauterize au cautere qui semble .i. cercle, tout entor au tour dou chancre.  Et toutevoie li saige dirent que on faice cautere ausi au mileu dou chancre; et toutevoie ceu ne me semble mie boin, car je redous que il ne soit ulcerez et corrumpus, et je l’ai ja veut avenir aucune fois; et plus droituriere chose est qu’il soit cauteriés entor, au cautere qui est apelez «circule», si com nos avons dit en mout de cauteres.
