 Capitol .xiii.
De cauterizacio de lacrimas antiquas.
 Quan lacrimas dels huels so antiquas assuduament e per las venas e arterias las quals so en le loc manifest del cap defora e es verificat que aquo es superfluitatz frejas flecmatiquas, lahoras cauteriza aquel am cauteri le qual havem recontat en le capitol de comensament de aygua cazent en les huels, e am cauteri en le mieg loc del cap e am dos cauteris en la cervitz dejos dos templas, e am dos cauteris en la cervitz dejos dos osses.
E si indigeyses de addicio, lahoras cauteriza aquel en tot latz de la coa del huel sobre la extremitat del sobrecilh am petit cauteri.
