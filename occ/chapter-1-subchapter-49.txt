 Capitol .xlix.
De cauterizacio de albaras que es morfea.
 Quan albaras es antiqua e no comfereys a lu alcu dels enguentz de medicina, lahoras tu cauteriza sobre aquela am cauteri preon un pauc segon la quantitat de la specitut de la codena entro que sia remauguda la blancor e la color de lu, e la color de lu sia mudada.
E aprop cura aquel am farina de errs e de lentilhas am oli rozat e am folhas de arnagrosa, e am sanc de colomba o am sanc de yronda, da cascuna sia una partida e totas sian mescladas, e aprop sia linit un drap e sus le loc sia pausat entro que sia sanat.
